Paciente varón de 47 anos, exfumador e exconsumidor de tóxicos por vía inhalada, que fora diagnosticado de infección aguda polo VIH en 2015 tras relación sexual de risco, presentando ao diagnostico carga viral de 450.654 copias/ml e 566 CD4/μl. Iniciouse tratamento antirretroviral e seguimiento, abandonando ambos por iniciativa propia.
Consultou en Urxencias por un cadro de varias semanas de evolución de cefalea de predominio frontal, dificultade para a articulación da linguaxe e inestabilidade para a marcha. Os familiares comentaban ademais que o notaban bradipsíquico, con enlentecimiento xeneralizado, fallos de memoria frecuentes, dificultade para relacionarse e alteracións no comportamento. Non presentara febre termometrada en domicilio nin claro cadro constitucional.

Á exploración o paciente estaba consciente, desorientado en tempo e espazo e bradipsíquico; ben hidratado e perfundido, e eupneico en repouso. As constantes vitais eran: TA: 100/80 mmHg, 90 lpm, 18 rpm, SatO2 96% e Ta axilar 38,5 oC. Á inspección presentaba a nivel do bordo lateral dereito da lingua lesiones suxestivas de leucoplasia oral vellosa. A auscultación cardiorrespiratoria presentaba tons cardíacos rítmicos sen soplos nin rozamentos audibles, con bo murmullo vesicular bilateral sen ruídos patológicos sobreañadidos. O abdomen era brando, depresible, non doloroso, sen visceromegalias. Non existía nada reseñable a nivel de extremidades inferiores. A exploración neurológica mostrou disartria, inatención, e leve lateralización da marcha á esquerda con Romberg negativo. Os pares craneales non presentaron alteracións e a forza e a sensibilidade estaban conservadas. Os reflexos osteotendinosos estaban presentes e simétricos e o reflexo cutáneo plantar foi flexor bilateral. Non presentaba dismetría e tampouco había signos meníngeos.

Na analítica realizada en Urxencias destacaba unha función renal e iones dentro dos límites da normalidad e discreta anemia de perfil normocítico normocrómico con hemoglobina de 11,8 g/dl, sen linfopenia e con plaquetas normais. O estudo de coagulación foi normal. A radiografía de tórax e o electrocardiograma non presentaron alteracións relevantes. Na TC de cráneo sen contraste realizada en urxencias se evidenciaron múltiples lesións hipodensas en ambos lóbulos frontales, parietal dereito, temporal dereito, rexión fronto-parietal esquerda e a nivel de ganglios basales esquerdos, que provocaban efecto masa con desprazamento da liña media de 6 mm.
Unha vez en planta, solicitouse bioquímica básica e hepática que non mostrou alteracións. Os reactantes de fase aguda estaban elevados con VSG de 60 mm/h e PCR de 40 mg/ dl. Solicitáronse estudos microbiológicos que confirmaron a infección por VIH xa coñecida cunha carga viral de 719.341 copias/ml e cun reconto moi baixo de CD4 (1 célula/μl).

Diagnostico diferencial
Na avaliación das lesións cerebrais no paciente con infección polo VIH é fundamental coñecer o grado de inmunosupresión do paciente. Estas lesións son máis frecuentes en pacientes severamente inmunodeprimidos, con recuentos de CD4 inferiores a 200 células/μl. No noso caso, ao tratarse dun paciente con infección polo VIH con inmunosupresión moi severa, as principais entidades a considerar no diagnóstico diferencial eran: encefalitis por Toxoplasma, linfoma primario do sistema nervioso central (SNC), leucoencefalopatía multifocal progresiva (LMP), encefalopatía polo VIH e encefalitis por citomegalovirus.
Temos que diferenciar fundamentalmente dous tipos de lesións: as lesións que non realzan trala administración de contraste e aquelas que realzan en anel trala administración de contraste.
Entre as lesións difusas do SNC ou que non realzan en anel trala administración de contraste destacan a LMP e a encefalopatía asociada ao VIH. Estas dúas entidades posúen patróns de imaxe ben caracterizados e definidos, pero en estadios iniciais, resulta difícil diferencialas e, en ocasións, poden coexistir nun mesmo paciente con inmunosupresión grave. Estas lesións non adoitan presentar edema nin efecto masa.  A LMP é unha enfermidade desmielinizante do SNC, de curso progresivo, causada pola reactivación do virus JC en situacións de inmunosupresión grave (CD4 inferiores a 150 células/μl). Os pacientes característicamente presentan déficits neurológicos focales rápidamente progresivos que inclúen hemiparesia, ataxia, afasia e deterioro cognitivo. O exame do LCR é normal ou con alteracións inespecíficas, e o diagnóstico confírmase por reacción en cadea da polimerasa. Caracterízase por áreas multifocales de desmielinización bilaterales, asimétricas e localizadas preferentemente nas áreas periventriculares e a sustancia branca subcortical. A encefalopatía polo VIH é un diagnóstico de exclusión. Preséntase típicamente coa triada clásica de demencia subaguda, síntomas depresivos e trastorno da marcha. Nas probas de neuroimagen as lesións adoitan ser bilaterales e afectan principalmente á sustancia branca profunda e subcortical, podendo comprometer tamén os ganglios basales. A infección do SNC por citomegalovirus pode cursar como unha encefalopatía progresiva ou, máis comúnmente, como unha meningoencefalitis, e adoita aparecer en situación de inmunosupresión moi grave (CD4 inferiores a 50 células/μl). Pode presentarse con delirio, confusión e focalidad neurológica. Radiológicamente, é similar á encefalopatía por VIH, con afectación parcheada da sustancia branca. Pode aparecer un realce subependimario moi característico, aínda que é pouco frecuente. No noso caso, a favor de que se tratase dunha destas entidades habería que sinalar a distribución bilateral das lesións; pero a localización das mesmas, o patrón radiológico e a forma de presentación clínica van en contra. Entre as lesións cerebrais focales que realzan en anel trala administración de contraste atópanse o linfoma do SNC e a encefalitis por Toxoplasma, debendo considerar ademais a posibilidade de tuberculomas ou outras etiologías de abscesos cerebrais. Estas lesións caracterízanse por ocasionar efecto masa e asociar edema. O linfoma do SNC é a segunda causa máis frecuente de enfermidade focal cerebral en paciente con infección polo VIH. Pode presentarse como confusión, alteración do nivel de consciencia, deterioro cognitivo, focalidad motora, afasia e/ou convulsiones. Ademais, é frecuente a asociación con síntomas xerais como febre, sudoración e perda de peso, que ocorren en ao redor dun 80% dos pacientes. As lesións son de maior tamaño, profundas, típicamente periventriculares e adoitan ser únicas. Poden presentar necrosis e hemorragia, presentando trala administración de contraste unha parede con realce en anel groso, heterogéneo e irregular. Tendo en conta estas características habería que sinalar como datos a favor para o diagnostico de linfoma do SNC a forma de presentación clínica, e en contra, o número de lesións, a súa localización, o tamaño das mesmas, o patrón radiológico e a ausencia de síntomas xerais, os cales fan pouco probable este diagnóstico.
Outra posibilidade a considerar no diagnóstico diferencial son os abscesos cerebrais. Os abscesos intracraneales bacterianos son pouco frecuentes nos pacientes con infección polo VIH con inmunodepresión severa. Nos pacientes con infección do SNC por Listeria monocytogenes, aínda que a meningitis é a forma máis común de presentación, tamén se describiron abscesos cerebrais con ou sen encefalitis ou romboencefalitis. O estado de inmunosupresión e o número das lesións (pode presentarse como lesións focales múltiples) irían a favor do diagnóstico, pero a idade (adoita aparecer en pacientes maiores de 60 anos), a ausencia de febre, a localización das lesións (é frecuente a afectación de ganglios basales e tronco encefálico) van en contra.
Nocardia tamén ten propensión a producir infección do SNC en forma de abscesos, estando o cadro polo xeral precedido por unha infección pulmonar. Os abscesos poden ser loculados, individuais ou múltiples. En contra deste diagnóstico estarían a ausencia de febre e de cadro respiratorio previo, así como o patrón radiológico das lesións.
En canto á infección do SNC por Mycobacterium tuberculosis, a forma de presentación usual é a meningitis tuberculosa, sendo pouco frecuentes os tuberculomas e os abscesos tuberculosos. Os abscesos tuberculosos poden xerarse desde tuberculomas parenquimatosos ou por diseminación de micobacterias desde focos meníngeos. Poden ser únicos ou múltiples. Os tuberculomas adoitan presentarse como lesións granulomatosas, generalmente múltiples, situadas na unión das sustancias branca e gris. Pódense acompañar de hipercaptación en meninges e de realce das lesións co contraste radiológico. O patrón de realce é variable: nodular, en anel ou irregular. O diagnóstico baséase na análise e cultivo do LCR. A favor desta entidade sinalar o estado de inmunosupresión do noso paciente, e en contra, a clínica (adoitan presentarse coa triada clínica típica de febre, cefalea e alteración do nivel de consciencia), o número, distribución e patrón radiológico das lesións.
Os abscesos cerebrais por Aspergillus preséntanse normalmente con afectación pulmonar concurrente. Clínicamente os pacientes presentan recuentos moi baixos de CD4 e desenvolven alteración do nivel de consciencia con ou sen convulsiones. As lesións adoitan ser multifocales, con predilección pola unión entre as sustancias branca e gris. En contra deste diagnóstico estarían o patrón radiológico das mesmas e a ausencia de neutropenia ou tratamento previo con corticoides, cofactores normalmente necesarios para a súa aparición.
Cryptococcus é a causa máis frecuente de meningitis en pacientes con infección polo VIH. Os pacientes poden desenvolver ademais criptococomas, en forma de lesións quísticas nos núcleos da base. No noso caso, a localización e o patrón radiológico das lesións irían en contra deste diagnóstico.
A toxoplasmosis cerebral é a enfermidade neurológica máis prevalente en pacientes en estadios avanzados da infección polo VIH (CD4 inferiores a 100 células/μl). Adoita presentarse con febre, cefalea, confusión, alteración do nivel de consciencia, déficit neurológico focal ou convulsiones. Nas probas de neuroimagen as lesións generalmente son múltiples, localizándose nos lóbulos parietales ou frontales, ganglios basales e a nivel cortico-subcortical ou periventricular; e realzan en anel trala administración de contraste. Adoitan presentar edema e moderado efecto masa. No noso caso, dado o estado de inmunosupresión grave do noso paciente, a localización e o patrón radiológico das lesións, sería o primeiro diagnóstico a considerar, polo que habería que comprobar o realce en anel das mesmas con nova proba de imaxe e comprobar a existencia de serología positiva para Toxoplasma.

Evolución
En planta, ante os achados radiológicos e a alta sospeita de toxoplasmosis cerebral, iniciouse tratamento empírico oral con sulfadiazina (1,5 g cada 6 horas) e pirimetamina (100 mg o primeiro día, seguido de 75 mg ao día posteriormente), asociando acedo folínico (10 mg ao día) e dexametasona (4 mg cada 8 horas).
Entre os estudos microbiológicos solicitados destacou a presenza de IgG positiva para Toxoplasma. Outros estudos realizados foron negativos (serología de lúes e citomegalovirus, así como determinación de antígeno criptocócico en soro). Os hemocultivos extraídos en Urxencias tamén foron negativos.
Realizouse RMN de cráneo con contraste que mostrou múltiples lesións de diferentes tamaños, de localización supratentorial, que comprometían a ganglios basales e á unión cortico-subcortical, con baixo sinal de intensidade en T2, con edema periférico, que restrinxían en difusión no seu centro e captaban en anel trala administración de contraste intravenoso, achados suxestivos de toxoplasmosis cerebral como primeira posibilidade. Ditas lesións e o edema circundante provocaban efecto masa con desprazamento da liña media de 5 mm. Ante estes achados mantívose o tratamento con sulfadiazina e pirimetamina e reduciuse a dose de dexametasona de forma progresiva ata a súa suspensión. Previamente ao alta iniciouse tratamento antirretroviral con abacavir, lamivudina e dolutegravir. O paciente revisouse en consultas externas de Enfermidades Infecciosas dúas semanas tralo alta, presentando datos de mejoría clínica e tolerando ben a medicación.

Diagnóstico final
Toxoplasmosis cerebral en paciente con infección avanzada polo VIH.

