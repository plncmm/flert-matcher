Varón de 27 anos que presenta febre e hemoptisis. Entre os antecedentes persoais destacan dous episodios de neumonía bilateral no último ano, con resolución clínica e mejoría radiológica tras tratamento convencional, aínda que con persistencia dun infiltrado alveolar esquerdo nas radiografías de tórax de control.

Non presenta factores de risco de VIH, nin inmunosupresión. Traballa como mecánico en contacto con ambientes onde se usan soldaduras, graxas, ácidos e outros irritantes.

A exploración física, analítica e probas de función respiratoria son normais.

Realízase radiografía de tórax que revela un infiltrado alveolar bilateral similar ás radiografías anteriores. Decídese entón facer tomografía computarizada torácica con cortes de alta resolución, que consiste en cortes finos de 1mm de colimación a intervalos de 10 mm do parénquima pulmonar, en inspiración e co paciente en decúbito supino. O estudo mostra áreas de opacificación alveolar en vidro deslustrado dispersos con superposición dun engrosamiento liso lineal septal inter e intralobular, coñecido como patrón 'crazy-paving' ou en empedrado, con extensa afectación dispersa e parcheada do pulmón esquerdo así como perihiliar e do lóbulo medio no lado dereito.

Tendo en conta o patrón radiológico na TCAR e a exposición a axentes tóxicos inhalados, o diagnóstico diferencial redúcese a PAP e a neumonía lipoidea.

Realízase entón fibrobroncoscopia con BAL, que non resulta concluínte, e complétase con biopsia transbronquial; o estudo ultraestructural identifica no interior dos alvéolos un material granular amorfo eosinófilo PAS positivo e na parede alveolar algún lipófago con microvacuolas, chegando ao diagnóstico de PAP.
