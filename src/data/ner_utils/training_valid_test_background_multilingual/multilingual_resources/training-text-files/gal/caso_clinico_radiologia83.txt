Muller de 34 anos que acode a Urxencias por disnea, malestar xeral e erupción cutánea pruriginosa. En analítica presenta anemia ferropénica. Ten fillo con varicela. Ante a sospeita de varicela e tras Rx tórax (pasaron desapercibidos os achados en Rx por clínico que a atendeu) decídese tratamento específico e repouso domiciliario. Dous días despois acode por aumento de disnea e sensación de fatiga extrema. Consúltase con radiólogo de urxencias e tras revisar a Rx previa decídese ante o empeoramiento clínico a realización dunha TC de tórax

Na TC se objetivan múltiples opacidades nodulares con diámetros entre 5-10 mm rodeados de halo de baixa atenuación, é dicir con "signo do halo" distribuídas por ambos hemitórax en maior número e tamaño en lóbulos superiores e algúns deles con tendencia á coalescencia, sen cavilación nin calcificación. Ante a epidemiología familiar da paciente, a clínica e os achados das probas de imaxe o diagnóstico máis probable é que se trate bronconeumonía vírica secundaria a varicela-zoster e cuxas opacidades pulmonares probablemente correspondan con pseudoinfiltrados con sangrado perilesional (signo do halo).
