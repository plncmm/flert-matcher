Presentamos o caso dun varón de 50 anos, natural de Guinea Conakry, residente desde fai nove anos en España, seropositivo en tratamento antirretroviral (TDF/ FTC/EFV). Realizou unha viaxe de catro meses ao seu país, onde iniciou un cadro de diarrea e dor abdominal que precisou ingreso hospitalario. Presentou CD4 77/μL, Hb 7,2 g/dl, ecografía abdominal normal, coprocultivo e parásitos en feces negativos. Recibiu tratamento empírico con claritromicina, amoxicilina, fluconazol, cotrimoxazol e omeprazol con mejoría. Cambiouse TAR a AZT/3TC e LPV/r.
Aos tres meses do seu regreso a España iniciou nuevamente un cadro de dúas semanas de evolución con 4-8 deposiciones líquidas sen produtos patológicos, náuseas, dor epi-mesogástrico, postración e perda de 10 kg. Ao ingreso presentaba hipotensión, creatinina 1,7 mg/dl, eosinófilos 5.260/μL, CD4 211/μL e viremia VIH de 1100/ml. Foron negativos os coprocultivos, antígenos de Giardia e Entamoeba histolytica, parásitos e tinción de Cryptosporidium en feces, pinga grosa, microfilarias en sangue e múltiples serologías. Iniciouse tratamento empírico secuencial con ceftriaxona, metronidazol, cotrimoxazol, albendazol, praziquantel e ivermectina, con mejoría clínica. Realizouse gastroscopia e colonoscopia con biopsias sen alteracións. Ao alta cambiouse TAR a DTG/ABC/3TC e mantívose cotrimoxazol diario profiláctico. Ao manter eosinofilia reduciuse a dose de cotrimoxazol e ás dúas semanas precisou novo ingreso por un cadro idéntico ao previo. Esta vez visualizáronse en feces ooquistes de Cystoisospora belli, mellorando o cadro rápidamente tras un novo ciclo de cotrimoxazol e profilaxis secundaria prolongada.
