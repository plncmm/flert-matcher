Motivo de consulta
Debilidade en membros inferiores.

Enfoque individual (anamnesis, exploración, probas complementarias)
Varón de 27 anos. Enfermidade renal crónica e HTA maligna. Trasplante renal de donante vivo.

Anamnesis: paciente que acode a urxencias de atención primaria por disminución de forza progresiva de musculatura de membros inferiores, sobre todo á bipedestación acompañado de mialgias intermitentes. Ao comezo desta clínica o paciente relaciónao con agujetas por exercicio físico. Progresivamente a debilidade avanza cara a zona proximal producindo debilidade en mans. Actualmente con debilidade á deambulación, non pode manterse de forma autónoma. Fai 3 semanas tivo unha gastroenteritis con diarrea e febre de 38oC de dous días que se autolimitó. Non antecedente traumático. Non perda de sensibilidade. Afebril.

Exploración física: Glasgow 15/15. PINLA. Non alteracións campimétricas por confrontación. MOEs presentes, resto de pares craneales conservados. Non alteracións sensibilidade. Non é capaz de levantarse da cadeira, nin sequera con apoio, require axuda. Marcha posible con axuda, aínda que dificultada por estepaje bilateral. Non se pon de talóns nin puntillas. Balance muscular (D/I): deltoides 4/4, bíceps +4/+4, tríceps 4/4, extensores carpo 4+/4+, flexores carpo 4/4, interóseos 3/3. En membros inferiores (D/I): Psoas 4+/4+, bíceps femoral 3+/3+, cuadriceps non chega a completar arco de movemento (2/2), tibial anterior 2/1, flexión plantar 2/2, extensor longo primeiro dedo 2/2. Non hoffman nin clonus. RCP flexor bilateral. Bicipitales presentes de xeito normal. Radiales hipoactivos. Rotulianos normais. Non obteño aquíleos.

Enfoque familiar e comunitario
Independente para as actividades básicas da vida diaria. Mestre estudando oposicións e realizando máster de idiomas. Vive cos seus pais. Nivel sociocultural medio- alto.

Xuízo clínico (listado de problemas, diagnóstico diferencial)
Polirradiculoneuropatía desmielinizante inflamatoria aguda (Síndrome Guillain Barré).

Plan de acción e evolución
Ante o antecedente de Gastroenteritis aguda e a clínica neurológica actual sospéitase Síndrome de Guillain Barré, polo que se deriva a urxencias hospitalarias. Realizan Tc cráneo que resulta normal. LCR: Bioquímica células 1, proteínas 47, micro LCR: normal. Analítica: Cr 1.1, urea 60, K 3.4, serología sífilis negativo, AntiHBs, Anti VHS 1 e CMV positivo Ig G, tiroides normal. Firo, b12 e fólico normal. ENG: polineuropatía de predominio motor e desmielinizante. O paciente fixo ciclo con gammaglobulinas con mejoría. Na actualidade continúa realizando Rehabilitación e persiste limitación funcional con alteracións na marcha e limitación en ambas mans.
