Motivo de consulta
Paciente de 19 anos que acode a consulta de Atención Primaria por tos continua de tres semanas de evolución.

Enfoque individual (anamnesis, exploración, probas complementarias)
Paciente de 19 anos de nacionalidade española, estudante de magisterio. Antecedentes persoais de bloqueo de rama dereita do Fai de HIS, rinoconjuntivitis alérgica e asma leve. Non ten antecedentes familiares de interese. En tratamento con salbutamol a demanda. Non presenta alergias a medicamentos. Toma bebidas alcohólicas de forma ocasional. Non fumador.

O paciente acode a consulta por presentar tos seca de tres semanas de evolución de intensidade crecente que interfere no descanso nocturno. Aumenta co exercicio. Leve rinorrea. Non presenta disnea e a auscultación é normal. Mejoría parcial usando salbutamol a demanda. Dados os antecedentes persoais decídese iniciar budesonida 160 mcg/formoterol fumarato dihidrato 4,5 mcg 2 inhalaciones cada 12 horas.

Volve dous meses despois por tos con expectoración verdosa e febre de dous días de evolución. Á auscultación presenta crepitantes en base esquerda, polo que se pauta Amoxicilina 875mg/ clavulánico 125mg cada 8 horas durante 7 días con mejoría do cadro. Malia iso, acode de novo tres semanas despois porque persiste a tos, con aumento de accesos a última semana e con expectoración esbrancuxada. Esa mesma mañá expectoración hemoptoica. Ademais presenta de novo febre de forma inconstante, alcanzando 39-40ou, de predominio vespertino e con sudoración nocturna. Dor en parte anterior de hemitórax dereito de tipo pleurítico. Non disnea. Ademais profundando na anamnesis os pais refiren perda ponderal de 6-7 kg nos últimos meses. Non realizou viaxes.

Exploración: bo estado xeral, normohidratado, normoperfundido, eupneico en repouso. Constantes: TA: 114/59, FC 104lpm, SatO2 99%, T 37.8ou.
Auscultación cardiopulmonar: rítmica, sen soplos. Murmullo vesicular conservado sen ruídos engadidos.

Solicítase radiografía de forma urxente onde se observa:
Extensa lesión cavitada en lóbulo superior dereito con nivel hidroaéreo. Outras de menor tamaño na base. Infiltrado alveolo-intersticial nodulillar en hemitórax esquerdo, sugerente de diseminación broncógena.

Derívase a Urxencias Hospitalarias para probas complementarias e valoración por neumología. Os resultados máis relevantes das probas realizadas son:
Analítica: proteína C reactiva 142, procalcitonina 0.07, leucocitos 14590/μL con neutrofilia 93%. Hemoglobina 12 g/dl, Hematocrito 36%, volume corpuscular medio 76.7fL, plaquetas 430000/μL.

Baciloscopia de esputo: detéctase ADN de Mycobacterium tuberculosis con sensibilidade a todos os fármacos de primeira liña testados.
Durante a súa estancia en urxencia o paciente permaneceu con bo estado xeral, estable hemodinámicamente e escasa expectoración, con pequena cantidade de restos hemáticos.
O paciente presenta un bo apoio familiar, adecuada comprensión do diagnóstico. Necesidade de prevención de transmisión da enfermidade, polo que se decide alta con tratamento e illamento domicilliarios.

Enfoque familiar e comunitario
Estrutura familiar nuclear íntegra, o paciente convive con ambos pais e irmán maior. Aínda que ao principio o paciente mostrouse ansioso en domicilio dada a posibilidade de transmisión da enfermidade, houbo en todo momento bo apoio familiar, o que promovió o tratamento en domicilio.

Xuízo clínico (listado de problemas, diagnóstico diferencial)
Tuberculosis pulmonar cavitada. O caso suscitou diversos diagnósticos diferenciales: hiperreactividad bronquial ou infección vías respiratorias. Debemos pensar ademais noutras patologías que presenten hemoptisis, como o carcinoma broncogénico; ou lesións cavitadas, con causas infecciosas (Klebsiella pneumoniae, Streptococcus pneumoniae, Haemophilus influenzae, Nocardiosis, Actinomicosis, Aspergilosis ou Histoplasmosis), neoplásicas (cancro bronquioalveolar e carcinoide), reumatológicas (granulomatosis con poliangeítis) e outras.

Plan de acción e evolución
O paciente comezou tratamento en domicilio con rifampicina 150/isoniazida 75/pirazinamida 400/ etambutol hidrocloruro 275mg 4 comprimidos/24h durante dous meses con boa tolerancia, cambiando logo a rifampicina 300/isociacida 150mg 2 comprimidos/24h, que toma actualmente e co que permanecerá entre 4-7 meses. Estivo o primeiro mes en domicilio por illamento respiratorio.
Evolución
Acudimos a ver ao paciente á semana para revisión. Continuaba con febre ocasional e tos. Ansiedade ante o cadro, especialmente porque á súa nai e irmán de 22 anos realízaselles o test IGRA (ensaio de liberación de interferón gamma), sendo positivo para ambos, polo que tiña sentimentos de culpabilidad.
Visto ata o momento en catro ocasiones por Neumología. Boa evolución do cadro, actualmente tos ocasional.
Realízanse probas analíticas en todas as consultas, con mejoría de reactantes de fase aguda, serología de VIH e hepatitis negativas, e nova baciloscopia de esputo aos dous meses negativa para BAAR.
En radiografía de control aos catro meses e medio obsérvase mejoría significativa, con desaparición de infiltrados no pulmón esquerdo. O pulmón dereito atópase en regresión, con aspecto cicatricial, persistindo imaxe de cavidad en lóbulo superior dereito.
Pendente de novo control por parte de neumología.
Toda a familia conviviente realízase o test de IGRA, sendo positiva para a súa nai e irmán.
Ao pai vólveselle a realizar ás oito semanas persistindo negativo.
Á nai e irmán descártaselles tuberculosis activa realizándose radiografía de tórax e cultivo de esputo. Inician tratamento quimioprofiláctico con isoniacida 300mg/24h durante 9 meses, con adecuada tolerancia.
