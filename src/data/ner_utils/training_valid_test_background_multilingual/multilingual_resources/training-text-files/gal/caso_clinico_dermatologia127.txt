Anamnesis
Paciente varón de 40 anos, VIH+, remitido polo Servizo de Infeccións por aparición de lesións en área genital. O paciente describe lesión única inicial dun mes de evolución en zona do periné tratada con crema de betametasona/gentamicina, que non cede tras 10 días de aplicación, engadíndose novas lesións, e coincidindo con molestias na garganta e aftas orais. Posteriormente iníciase tratamento con famciclovir sistémico e tópico ante a sospeita de Herpes Simple, pero non se alcanza mejoría.

Exploración física
Obsérvanse placas eritematoescamosas en escroto e corpo do pene e lesións papulares eritematosas de aproximadamente 6-10 mm con centro erosionado en rexión inguinal bilateral.

Exploracións complementarias
Solicítanse serología para sífilis, PCR para outras ITS e coprocultivo, que resultan negativos.
Realízase estudo histopatológico, revelándose fenómenos de espongiosis con exocitosis de neutrófilos e linfocitos e queratinocitos apoptóticos a diferentes niveis. A capa granulosa móstrase ausente nalgúns puntos coincidindo con paraqueratosis. En dermis advírtese un infiltrado inflamatorio de células linfohistiocitarias, con algunhas células plasmáticas, que se dispón ao redor de pequenos vasos do plexo capilar superficial e intersticial con tendencia a disposición en banda.

Diagnóstico
Pitiriasis rosada inversa.

Tratamento
Iníciase tratamento con prednisona 40 mg/día.

Evolución
Engádense novas lesións na zona interglútea e destaca a presenza dunha placa eritematoescamocostrosa en coiro cabelludo duns 2 cm en rexión parietal esquerda. Tras un mes desde o inicio de corticoides orais, as lesións se estabilizan, comezando a desaparecer sen aparición de novas, polo que se inicia redución progresiva dos corticoides ata suspendelos.
