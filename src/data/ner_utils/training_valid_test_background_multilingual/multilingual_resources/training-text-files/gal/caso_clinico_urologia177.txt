Anamnesis
Trátase dun paciente varón de 74 anos de idade con antecedentes persoais de diabetes mellitus, ictus isquémico na arteria cerebral media, oclusión bilateral carotídea, enfermidade cerebrovascular crónica, encefalopatía de Binswanger. Dependente para todas as actividades da vida diaria, dobre incontinente, portador de sonda vesical permanente.
Acudiu ao Servizo de Urxencias por febre de ata 38,5 oC e uretrorragia tralo recambio rutineiro da sonda vesical.

Exploración física
Tensión arterial 80/40 mmHg. Temperatura 38,3 oC. Taquipnea superficial. Se obxectiva rexión escrotal edematosa e dolorosa con crepitación á palpación. Equimosis de pene con glande de coloración cianótica e con signos de isquemia. Resto da exploración sen interese.

Probas complementarias
• Analítica: creatinina 0,47 mg/dl, urea 52 mg/dl, sodio 143 mEq/l, potasio 2,8 mEq/l, hemoglobina 9,3 g/dl, hematocrito 27,9%, plaquetas 46.000 μl, leucocitos 3.610 μl (neutrófilos 89,3%), INR 1. Tempo cefalina 32,2 s, tempo protrombina 11,60 s, fibrinógeno derivado > 740 mg/dl.
• Tomografía computarizada abdómino-pélvica: próstata aumentada de tamaño con pequenas coleccións no seu interior. Colección perineal con abundante gas no seu interior de 25 x 56 mm e que se continúa ao lago do traxecto uretral. O compoñente gaseoso diseca os planos do tecido celular subcutáneo do pene. Burbullas no traxecto das venas femorales e ilíacas externas, achados compatibles con gangrena de Fournier.
• Cultivos (hemocultivos, urocultivos, cultivo exudado): Klebsiella pneumoniae.

Diagnóstico
A histopatología definitiva indica fascitis necrotizante con extensos fenómenos isquémico-hemorrágicos que afecta á uretra bulbar, o prepucio, o corpo esponjoso, a uretra peneana, o glande e os extremos distales dos corpos cavernosos. Gangrena de Fournier secundaria a manipulación urológica con sondaje vesical.

Tratamento
Tras degloving do pene, obsérvase necrosis masiva da uretra e o corpo esponjoso, con colección purulenta periuretral a nivel bulbar. Realízase desbridamiento quirúrgico e unha uretrectomía subtotal ata o nivel do bulbo uretral, con sección asociada parcial de corpos cavernosos, deixando un muñón peneano duns 3 cm. Finalmente, realízase unha uretrostomía perineal cateterizada con sonda vesical Foley 20 Ch. De acordo co Servizo de Enfermidades Infecciosas, realízase tratamento intravenoso inicial con imipenem e metronidazol, que é axustado tralo resultado do antibiograma, sendo cambiado por imipenem e amikacina.

Evolución
Trala intervención quirúrgica, o paciente permanece estable hemodinámicamente na UVI as primeiras 48 horas, tralo que é extubado e pasado a hospitalización convencional, onde evoluciona favorablemente con curas locais da ferida que non precisan nova revisión quirúrgica. É dado de alta 15 días máis tarde.
