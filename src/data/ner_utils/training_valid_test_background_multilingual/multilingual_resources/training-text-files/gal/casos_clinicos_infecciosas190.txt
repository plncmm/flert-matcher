Paciente varón de 65 anos de idade, exfumador e con antecedentes de hipercolesterolemia, hemorragia digestiva alta por úlcera pilórica, hiperuricemia, fibrilación auricular anticoagulada e sometido fai 3 meses a unha sustitución valvular con prótesis aórtica e mitral metálicas. Acode a urxencias hospitalarias do noso hospital por unha historia de febre de ata 39oC acompañada de calafríos (especialmente nocturnos), malestar xeral, confusión e vómitos sen produtos patológicos. En días previos non refería cadro respiratorio, miccional nin gastrointestinal asociado.

Á exploración física atopamos ao paciente con regular estado xeral, consciente, desorientado en tempo e en persoa, non en espazo. A presión arterial era de 135/70 mmHg e a frecuencia cardiaca de 87 lpm. Afebril. Á auscultación cardiaca presentaba tons arrítmicos ligeramente taquicárdicos con clics metálicos. Á auscultación pulmonar, murmullo vesicular conservado sen ruídos sobreañadidos. Chama a atención durante a exploración neurológica a rixidez de caluga así como signos meníngeos (Kerning e Bruzinsky) positivos; estando a forza e sensibilidade conservadas en membros superiores e inferiores.

Coa sospeita clínica de meningitis procédese á realización de analítica xeral completa con hemoglobina de 10.3 mg/dl, 6340 x103 leucocitos (4920 x 103 neutrófilos), 102.000 x103 plaquetas, urea 45mg/dl, creatinina 1.6 mg/ dl, Proteína C Reactiva (PCR) 221.7 mg/l e procalcitonina 1.17 ng/ml; Tomografía Computarizada (TC) craneal que non revelou ningunha anormalidad, e punción lumbar, cuxo análise de líquido cefalorraquídeo (LCR) mostrou un reconto de glóbulos brancos de 1810/mm3 (95% neutrófilos e 15% linfocitos), proteínas 612,5 mg/dl e glucosa 17,2 mg/dl.

Diagnóstico diferencial
Atopámosnos/Atopámonos ante un caso de meningitis aguda adquirida na comunidade, sendo os principais "datos guías" dos que dispoñiamos, a pleocitosis neutrofílica, hipoglucorraquia e hiperproteinorraquia. O diagnóstico de meningitis aguda adquirida na comunidade (1) é un desafío en adultos maiores pola presentación clínica variable e a comorbilidad asociada. As principais causas de meningitis aguda adquirida na comunidade son:
 
 1. Infecciosas
 • Bacteriana (caracterizada por hipoglucorraquia, hiperproteinorraquia e pleocitosis neutrofílica) principalmente Streptococcus pneumoniae, Neisseria meningitidis ou Listeria monocytogenes. Fases precoces das meningitis por Brucella spp, Lúes ou Leptospiras spp.
 • Viral, relacionada principalmente con enterovirus, arbovirus, parotiditis, virus herpes simple, virus varicela- zóster, virus de Epstein-Barr, citomegalovirus, adenovirus e VIH.
 • Micobacterias.
 • Hongos, amebas.

2. Linfoma do sistema nervioso central ou carcinomatosis meníngea.

3. Outras: Focos infecciosos parameníngeos (empiema cerebral), aneurisma cerebral, meningitis químicas, fases iniciais da meningitis de Mollaret, encefalitis hemorrágica aguda, esclerosis múltiple, endocarditis.

4. Causa descoñecida. Na técnica de imaxe realizada (TC craneal) non se evidenciaron datos de sangrado, así como tampouco lesións focales a nivel do parénquima nin de meninges, o que facía improbable a carcinomatosis meníngea, o linfoma do sistema nervioso central, a esclerosis múltiple, un aneurisma cerebral ou un empiema epidural.

Doutra banda, a análise bioquímico do LCR foi compatible con meningitis bacteriana: líquido turbio con pleocitosis de predominio neutrofílico (1810 leucocitos/mm3 con 95% neutrófilos), hiperproteinorraquia (proteínas superiores a 500 mg/dl) e hipoglucorraquia (glucosa inferior a 45 mg/dl). Por todo iso, a principal etiología a descartar foi a infecciosa de características bacterianas.

Evolución
Ao ingreso, dada a alta sospeita clínica, iníciase tratamento empírico para a meningitis bacteriana en pacientes maiores de 50 anos, con dexametasona 10mg cada 24h, ceftriaxona 2g cada 12h, vancomicina 1g cada 12horas e ampicilina 2g cada 4h por vía intravenosa. Previo ao comezo de tratamento antibiótico tomouse mostra para cultivo e detección de antígeno de Streptococcus pneumoniae en LCR, que resultaron negativos (tanto o cultivo como o antígerno), realizouse tinción de Gram directa que revelou células gram-positivas en forma de cocos, en cadeas curtas e ata pequenos grupos; e extraéronse hemocultivos que resultaron positivos para Streptococcus equi subesepecie ruminatorum. A identificación de especie levouse a cabo directamente a partir do hemocultivo usando espectrometría de masas (MALDI-TOF).

Tras obter o hemocultivo positivo (2 de 4 frascos), modificouse a antibioterapia a benzilpenicilina (42 millóns de unidades/día) intravenosa durante 14 días e posteriormente modificouse a ceftriaxona 2g/24h intravenosa durante 7 días máis, completando 21 días de antibioterapia. Os hemocultivos se negativizaron tras 7 días de tratamento antibiótico.

Ante a bacteriemia e a recente sustitución protésica valvular cardíaca, descartouse endocarditis con ecocardiograma transtorácico e transesofágico. Non había hipogammaglobulinemia nin atopamos evidencias de inmunosupresión. O Streptococcus equi está relacionado claramente co contacto con animais. Neste sentido se reinterrogó ao paciente que referiu acudir, dous días antes do inicio dos síntomas, a unha romaría por unha festa local, na que tivo contacto directo con gran número de cabalos. A evolución foi favorable con desaparición da febre e do resto de síntomas, así como normalización dos reactantes de fase aguda.

Diagnóstico final
Meningitis bacteriana comunitaria bacteriémica por Streptococcus equi subsp. ruminatorum.
