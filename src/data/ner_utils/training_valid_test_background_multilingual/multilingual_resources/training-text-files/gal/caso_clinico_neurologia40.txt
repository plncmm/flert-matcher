Anamnesis
Muller de 75 anos, con antecedentes de hipertensión arterial e dislipemia en tratamento, que ingresa procedente de Urxencias no Servizo de Neurología por vértigo e diplopía. Comezou de forma brusca e en repouso, cun cadro de mareo descrito como vértigo con xiro de obxectos, intenso e incapacitante, acompañado de síntomas vegetativos e perda de audición do oído dereito, sen outra sintomatología engadida. Foi valorada polo seu médico de Atención Primaria, quen indicou tratamento sintomático, sen beneficio. Unha semana máis tarde, acudiu ao Servizo de Urxencias nuevamente pola persistencia dos síntomas e a aparición de vesículas no oído dereito, polo que foi valorada coa impresión diagnóstica de herpes zóster ótico dereito e indicouse tratamento con sulpirida e valaciclovir. Tras 8 días, a paciente refire diplopía horizontal binocular, sen mejoría dos síntomas previos. Valorada por Oftalmología, se obxectiva paresia do IV par craneal dereito. Realízanse unha analítica xeral básica (11.888 leucocitos/mm3, neutrófilos 82%, sen outras alteracións), unha tomografía computarizada (TC) craneal e de órbitas (sen achados reseñables) e decídese o seu ingreso no Servizo de Neurología para completar o estudo. A paciente non tivo febre ou síntomas infecciosos sistémicos previos, non presentou TCE nin outra sintomatología no resto da anamnesis orientada.

Exame físico
Exploración xeral: bo estado xeral. Destaca: leve deshidratación. Conducto auditivo externo (CAE) dereito con múltiples vesículas herpéticas. Exploración neurológica. Funcións corticales: bo nivel de conciencia. Orientada nas tres esferas. Linguaxe verbal coherente sen elementos disfásicos nin disartria. Non heminegligencia visuoespacial. Non extinción sensitiva ou visual. Nervios craneales: pupilas isocóricas, reflexos fotomotor e consensual conservados. Campimetría por confrontación normal. Mirada primaria con tendencia á abducción do ollo esquerdo, paresia na aducción do ollo esquerdo sen ptosis palpebral. Nistagmo horizontal na extrema mirada horizontal dereita. V par craneal sensitivo e motor sen alteracións. Non asimetría nin debilidade facial. Hipoacusia dereita. Proba de Weber lateralizada á esquerda. Proba de Rinne positiva de modo bilateral. Pares craneales baixos sen alteracións. Sistema motor: non claudicación en manobras antigravitatorias. Forza muscular normal, 5/5 por grupos musculares. Ton e trofismo normais. REM ++/++++ simétricos bilaterales, sen respostas patológicas. Reflexo cutáneo-plantar flexor bilateral. Sensibilidades: conservadas en todas as súas modalidades. Equilibrio, coordinación e marcha: sen signos cerebelosos. Bipedestación e marcha non explorables por sintomatología vertiginosa activa da paciente. Non signos meníngeos.

Probas complementarias
• Analítica xeral: hemograma, coagulación básica, bioquímica completa, enzimas, iones, perfil lipídico, perfil tiroideo, vitamina B12 e acedo fólico normais. Velocidade de sedimentación globular 6 mm/h.
• Estudo do líquido cefalorraquídeo (LCR): presión de apertura normal. Glucosa 55 mg/dl (40-70 mg/dl), proteínas totais 23,40 mg/dl (inferior a 40 mg/dl). Celularidad: 40 leucocitos/ mm3, con predominio de MN (90%), 0 hematíes/mm3.
• Anatomía patológica: citología benigna. Frotis con pleocitosis linfocitaria mononuclear.
• Microbiología: cultivo en medios habituais para bacterias negativo. Estudo virológico: herpes zóster, herpes simple 1 e 2 e enterovirus negativo.
• Radiografía de tórax: sen alteracións.
• Resonancia magnética (RM) cerebral con contraste: reemplazamiento do LCR normal do fundus do conducto auditivo interno (CAI) dereito por material hipointenso en T2, que mostra intenso realce tras administrar gadolinio. Asocia ademais realce da cóclea (espiras basal e media fundamentalmente), do vestíbulo e da totalidade da canle do nervio facial (segmentos laberíntico, xeonllo anterior, timpánico, xeonllo posterior e mastoideo). Os achados son compatibles con proceso inflamatorio, afectando aos nervios facial e vestibulo-coclear dereitos. Non se evidencia realce meníngeo.
• RM cerebral de control (15 días despois): estabilidade radiológica respecto de a RM previa, objetivándose cambios inflamatorios que afectan aos pares craneales VII e VIII dereitos.
• Audiometría tonal: hipoacusia moderada en graves e medias de oído dereito con caída simétrica en agudos. Oído esquerdo: normoacusia.

Diagnóstico
Herpes zóster ótico dereito con afectación polineurítica inflamatoria do VIII par craneal (ramas vestibular e coclear) dereito, do III par craneal esquerdo e probablemente do IV par craneal dereito.

Tratamento
Medidas xerais: repouso, hidratación, antieméticos. Instaurouse tratamento con: aciclovir intravenoso 10 mg/kg/día, 3 veces ao día durante 15 días; diazepam, 5 mg cada 8 horas, e sulpirida intravenosa, 100 mg cada 8 horas.

Evolución
O ingreso estivo marcado por importantes síntomas vertiginosos, hipoacusia dereita, mareo, náuseas e vómitos, ademais da diplopía, que foron mellorando de forma lenta progresivamente. Un mes máis tarde soamente persistía a diplopía horizontal na mirada extrema esquerda con nistagmo horizonto-rotatorio na supralevoversión, hipoacusia e marcha inestable con tendencia á lateropulsión dereita. Foi valorada no Servizo de Otorrinolaringología, realizándose probas calóricas e VNG, que objetivaron un déficit vestibular dereito do 100%. Mantén a hipoacusia e AT estables.
