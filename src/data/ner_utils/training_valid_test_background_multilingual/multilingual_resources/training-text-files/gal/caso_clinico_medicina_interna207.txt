Presentamos un caso clínico que consideramos de especial interese na práctica clínica, polas características do paciente, os factores de mal pronóstico asociados e a tórpida evolución malia conseguir un bo control no tratamento da infección por VIH. Trátase dun varón de 28 anos, diagnosticado en setembro de 2012 de infección de VIH a raíz dun cadro de faringoamigdalitis aguda e lesións cutáneas de predominio facial. A situación inmunológica nese momento era de 334 CD4/mm3 (24%) e carga viral (CV) de 115.000 copias/mL. De forma simultánea, foi diagnosticado de sífilis secundaria, recibindo tratamento con penicilina, pero sen realizar ningún tratamento para a infección do VIH e mantendo, esporádicamente, relacións sexuais non protexidas (home que ten sexo con homes).
En xaneiro de 2015, comezou progresivamente con disnea de moderados esforzos, tos e expectoración con restos hemáticos ocasionales e perda de peso, acudindo a consulta externa de medicina interna en mayo de 2015 onde se decide ingreso hospitalario para completar estudo. Durante o ingreso, recoñece a aparición de lesións cutáneas no ano 2013, que non lle desapareceron completamente. Na exploración física, se objetivan múltiples lesións sobreelevadas e violáceas localizadas de forma dispersa en tronco, membros superiores e inferiores, pescozo, rexión palatina dereita e retrofaríngea e rexión inguinal, onde formaban un conglomerado indurado e doloroso á palpación. Ademais, presentaba outras lesións milimétricas en torso, rexión intercostal esquerda e costas, que simulaban inicialmente unha foliculitis, pero que na exploración minuciosa suxerían Herpes Zóster metamérico. Na rexión anal-perianal, presentaba lesións ulceradas superficiais inespecíficas, predominantes na rexión interglútea. Na exploración de mucosas, se objetivaba candidiasis orofaríngea. Con diagnóstico de infección por VIH estadio C, sen tratamento, lesións cutáneas compatibles con Sarcoma de Kaposi, clínica de afectación visceral (pulmonar) e candidiasis orofaríngea, solicítanse probas diagnósticas complementarias. O reconto analítico de CD4 foi de 268 CD4/mm3, a CV de 809.978 copias/ml, HLA B 5701 negativo e test de resistencia genotípica sen mutaciones para inhibidores da transcriptasa inversa nin inhibidores da proteasa. Iniciouse tratamento antirretroviral (TAR) con tenofovir/emtricitabina, raltegravir e darunavir potenciado con ritonavir Ademais, é engadiu fluconazol, cotrimoxazol e tratamento antibiótico empírico para neumonía adquirida na comunidade (NAC), con cefotaxima e claritromicina. Realizouse radiografía e tomografía computerizada (TC) de tórax e estudo histopatológico de mostras cutánea, pulmonar e ganglionar, confirmándose o diagnóstico de Sarcoma de Kaposi. Todos os cultivos foron negativos. Suspendeuse tratamento antibiótico empírico para NAC, mantendo únicamente cotrimoxazol como profilaxis secundaria fronte a infección por P. jirovecii. Durante os primeiros días de ingreso empeoró, precisando ingreso na unidade de coidados intensivos (UCI) precisando ventilación mecánica non invasiva. De forma simultánea, iniciouse primeira liña de tratamento oncológico con doxorrubicina liposomal, con boa tolerancia e resposta clínica inicial e mantívose ata completar un total de 6 ciclos obténdose como máxima resposta radiológica unha estabilización da enfermidade a nivel pulmonar. Durante o tratamento quimioterápico, precisou ingreso hospitalario en dúas ocasións por anasarca. Un mes logo de completar o tratamento (Outubro de 2015), presenta empeoramiento da función respiratoria e aumento do número de lesións violáceas en membros. No TC de tórax de control, confírmase a progresión da enfermidade a nivel pulmonar, secundario a Sarcoma de Kaposi, así como a nivel cutáneo. Proponse segunda liña de tratamento con paclitaxel (100mg/m2 bisemanal) reaxustando TAR (suspéndese darunavir/ritonavir e mantense tenofovir/emtricitabina e raltegravir). Tralos dous primeiros ciclos, comeza con mejoría clínica. Na actualidade recibiu 6 ciclos con boa tolerancia e evolución.
