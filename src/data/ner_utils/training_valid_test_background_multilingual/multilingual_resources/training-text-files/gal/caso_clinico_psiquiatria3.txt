Trátase dun varón de 19 anos que acode a consulta traído polos seus familiares por condutas estrañas en casa. Todo iso comezara tras un alto consumo de cannabis máis alcohol, que provoca a brusca aparición dun cadro psicótico. É tratado no seu centro de saúde mental durante 4 meses con neurolépticos, con remisión completa da sintomatología.
O diagnóstico inicial é Trastorno Psicótico por Cannabis. Un ano despois, sen novo consumo de tóxicos, reaparece a sintomatología psicótica, acudindo esta vez por iniciativa propia ao centro de saúde mental, onde se inicia tratamento de novo con neurolépticos, sen conseguir unha total recuperación dos síntomas.
O diagnóstico actual é o de trastorno esquizofrénico de tipo paranoide.
O paciente ten unha historia de mal rendemento académico (abandono do colexio) e laboral. Detéctase a presenza de trazos antisociales de personalidade.
Non existen antecedentes familiares de trastorno mental É consumidor de cannabis desde os 14 anos (en total 7 anos), en cantidades de 2-3 consumos os fins de semana. Posteriormente aumenta o consumo aos 16 anos, pasando a consumo diario, que aumenta de xeito progresivo ata os 8-10 consumos/día no momento do primeiro brote psicótico. Así mesmo existe abuso de alcohol os fins de semana e un consumo esporádico de anfetaminas. Con respecto ao seu irmán trataríase dun varón de 28 anos, que desenvolve un cadro composto por ideas delirantes de referencia, alucinaciones auditivas, heteroagresividad verbal en casa, illamento social, trastornos do soño e ánimo baixo tras tres meses de traballo nunha empresa na que traballa con disolventes. 
Comeza tratamento no seu Centro de Saúde Mental, onde recibe un diagnóstico de trastorno psicótico inducido por disolventes e é tratado con neurolépticos a doses altas e ansiolíticos, con remisión parcial dos síntomas. O diagnóstico actual é o de trastorno esquizofrénico de tipo indiferenciado.
