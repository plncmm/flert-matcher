Varón de 49 anos, fumador e sen reaccións adversas medicamentosas, con antecedentes persoais de hiperuricemia e psoriasis (sen tratamentos habituais). Dedícase ao campo (traballa con animais). Acode a Urxencias por episodio de 2 semanas de evolución consistente en inflamación cutánea severa, en membro superior dereito, acompañada de síndrome febril. O seu médico de Atención Primaria, ao que consultou dous días antes, iniciou tratamento con Amoxicilina-Clavulánico, sen gran mejoría (tamén se administrou dose de recordo do tétanos), polo que ingresa. Refire ferida en dorso de man dereita, que non sabe explicar como nin con que se realizou, que nos últimos 3 días exuda pus e acompáñase de elevación da temperatura de ata 40oC, cedendo parcialmente con paracetamol.
Á exploración física, ferida en fase costrosa, negruzca, en dorso de man dereita, con signos inflamatorios severos, eritema, empastamiento e aumento da temperatura cutánea ata axila. Masa branda axilar ipsilateral non claramente delimitada. Pulso radial presente. Resto de exploración física anodina. Na analítica, hemograma con leucocitosis de 17100 (71% neutrófilos); gasometría venosa con pH: 7.38, pCO2: 50, pO2: 12 mmHg; e unha bioquímica cun potasio de 3.4 e PCR de 23 como datos reseñables. Dentro do estudo para enfocar o caso, extraéronse hemocultivos (x2) e diferentes serologías e decidiuse iniciar tratamento antibiótico empírico con Ciprofloxacino e Clindamicina á espera dos resultados de laboratorio. Observouse mejoría evidente, clínica e analítica, quedando afebril e sen outros signos de resposta inflamatoria sistémica polo que se decidiu alta (pendente de cultivos e serologías que se verían ambulatoriamente, e que resultaron positivas para Francisella tularensis).
