Muller de 64 anos sen antecedentes de interese que acode por disminución da AV en OD dunha semana de evolución. A AV era de 0,2 no OD e de 0,9 no OI. O polo anterior era normal en AO. A presión intraocular (PIO) foi de 20 mmHg e as pupilas isocóricas e normorreactivas en AO. A exploración do FO dereito revelou edema de papila e estrela macular.

Ante a sospeita clínica de neurorretinitis realizamos unha serie de probas que incluíron un hemograma, bioquímica básica, VSG, PCR, radiografía de tórax e TC craneal. Solicitáronse tamén unha bioquímica completa, coagulación, probas reumáticas, inmunoglobulinas, intradermorreacción de Mantoux, proteinograma, gammaglobulinas, ANA, ENA, ANCA e ECA e serologías: toxoplasma, bartonella, VIH, VHB, VHC, CMV, VHS, VEB, LUES, borrelia, chlamydia, histoplasmosis, toxocara e rosa de bengala. O exame funduscópico do OD revelou un edema de papila e estrela macular; sendo o do OI normal. A angiografía fluoresceínica mostrou lesións con «efecto pantalla» con hiperfluorescencia tardía ao redor. O estudo sistémico desta paciente foi normal. A serología mediante Western blot foi positiva a bartonella polo que se lle puxo tratamento oral con ciprofloxacino 500 mg cada 12 horas durante 3 semanas. A evolución foi favorable e experimentou unha recuperación da AV notable (OD = 0,9). 
