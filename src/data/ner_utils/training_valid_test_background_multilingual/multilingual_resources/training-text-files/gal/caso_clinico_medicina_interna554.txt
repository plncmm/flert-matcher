Muller de 85 anos que acode ao servizo de Urxencias por disnea, febre mantida de 39oC e expectoración purulenta de dous días de evolución. Nos seus antecedentes destacaba hipertensión arterial, polimialgia reumática, artroses de cadeira e faquectomía bilateral. Ao exame físico presentaba múltiples equimosis en tronco e extremidades inferiores, taquipnea en repouso e saturación basal de osíxeno 89-90%. Á auscultación pulmonar roncus e sibilancias xeneralizadas en ambos hemitórax.
Analíticamente destacaba a elevación de reactantes de fase aguda (PCR, procalcitonina e leucocitos), deterioro da función renal (Creatinina 1,55mg/ dL), prolongación do TTPa (74 s) e insuficiencia respiratoria parcial (pO2 de 55 mmHg, pCO2 36 mmHg). Radiografía de tórax sen achados radiológicos de interese. Adicionalmente, tendo en conta a época do ano, realízase test de virus respiratorios dando positivo para influenza A.
Decídese hospitalización no servizo de Medicina Interna e iníciase oseltamivir axustado á súa función renal. Ás 12 horas do ingreso presenta hematuria franca con repercusión hematimétrica precisando soporte transfusional. Analítica de control presenta empeoramiento do TTPa (94 s). Reconto plaquetario, TP e actividade de protrombina dentro de parámetros de normalidad. Sospéitase presenza de inhibidor circulante e confírmase mediante estudo de mesturas. TTPa inicial 74 s, Mestura inicial 32 s e Mestura tras 1 hora de incubación 42 s. Estudos adicionais confirman a presenza de inhibidor do FVIII, actividade deste factor menor do 5% e Bethesda de 29. Confírmase o diagnóstico de hemofilia A adquirida. Iniciouse tratamento con Factor VII recombinante e Metilprednisolona (0,5mg/kg IV cada 24 horas), dose axustada por proceso infeccioso activo. Completáronse estudos de extensión descartándose neoplasia activa con TAC toraco-abomino-pélvico e marcadores tumorales negativos. Igualmente, o perfil de autoinmunidad foi negativo. Estudos microbiológicos e serologías para virus hepatotropos e inmunodeficiencia humana negativos. Durante a evolución presenta infección de ouriña por E. coli sen resistencia a antibióticos. Unha vez controlado o proceso viral e habendo completado esquema de oseltamivir, engadiuse ciclofosfamida ao tratamento para hemofilia adquirida. Posteriormente presentou recuperación dos niveis de Factor VIII ao 59% e normalización do TTPa con desaparición do Inhibidor (imaxe 1). Ante esta situación o paciente foi alta con sintomatología inicial resolta e sen evidencia de novas complicaciones hemorrágicas. Continuou controis ambulatorios semanales e completou 6 semanas de tratamento inmunosupresor.
