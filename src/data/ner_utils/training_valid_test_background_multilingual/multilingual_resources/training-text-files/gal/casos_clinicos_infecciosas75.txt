Presentamos o caso dun varón de 37 anos, natural de Rumanía, residente en España desde facía 6 anos. Fumador duns 30 cigarros/día desde os 15 anos (33 paquetes/ ano). Traballou nunha fábrica de plásticos e estaba diagnosticado de silicosis por exposición laboral a barullo de area. Presentou unha tuberculosis pulmonar (TBP) 10 anos antes tratada no seu país durante seis meses cunha pauta diaria que contiña rifampicina. Acudiu a urxencias por febre de 39oC dunha semana de evolución, tos seca e odinofagia sen outra clínica á anamnesis por aparellos e sistemas.

Á exploración física: febril, 39oC, TA 130/70 mmHg, FC 112 lpm. FR 12. SatO2 98% a FiO2 ambiente. Non se palpaban adenopatías periféricas. A auscultación cardiaca era normal, sen soplos nin rozamentos. Á auscultación pulmonar destacaba hipofonesis xeneralizada sen estertores. Na analítica de urxencias presentaba 9600 x10e9/L leucocitos, 13.5% monocitos; resto normal. Función renal, ionograma e transaminasas dentro da normalidad. PCR 112mg/l.

O ECG non mostrou alteracións relevantes. Na radiografía de tórax se objetivó aumento do índice cardiotorácico, imaxe nodular en lóbulo superior esquerdo e infiltrado intersticial perihiliar bilateral. A TC de tórax puxo de manifesto unha fibrosis masiva progresiva secundaria a silicosis con tractos fibróticos residuales tuberculosos superpuestos, afectación infecciosa da vía aérea distal e un derrame pericárdico severo confirmado por ecocardiografía transtorácica que revelou datos de taponamiento.

Diagnóstico diferencial
Ao seu ingreso estableceuse o diagnóstico diferencial entre as causas de derrame pericárdico:
• Causas infecciosas: calquera microorganismo pode afectar ao pericardio.
• Virus, principalmente coxsackievirus. Tamén hai que pensar en infección por VIH.
• Bacterias: as máis frecuentemente illadas en líquido pericárdico son Staphylococcus spp, S. pneumoniae e Streptococcus spp. Menos frecuente, aínda que a considerar no noso paciente, é a pericarditis tuberculosa (PTB). • Outros: Rickettsias, espiroquetas, hongos, parásitos, Tropheryma whippelii ou Chlamydia.
• Causas neoplásicas: fundamentalmente cancro de mama, de pulmón e o linfoma de Hodgkin.
• Causas autoinmunes: as máis frecuentes o lupus eritematoso sistémico e a artritis reumatoide.
• Causas metabólicas: pericarditis urémica, hipotiroidismo.
• Outras: secundario a infarto agudo de miocardio, a radiación, post-quirúrgica, traumatológica, farmacológica, quimioterapia.
• Idiopático: ata no 70% dos casos pode non establecerse unha etiología do derrame. Crese que a maioría deles é de orixe viral.

Evolución
Realizouse unha fiestra pericárdica drenándose 150 ml de líquido sero-sanguinolento con 2380 leucocitos/ μl (80% mononucleares) con determinación de ADA e glucosa dentro da normalidad. Ante a sospeita clínica de pericarditis tuberculosa instaurouse tratamento con 4 fármacos antituberculosos de primeira liña (isoniazida, rifampicina, pirazinamida e etambutol) sen mejoría do cadro. O test de VIH foi negativo. As baciloscopias e o cultivo no medio de micobacterias de catro mostras de esputo inducido foron negativas. A baciloscopia do líquido pericárdico foi negativa e no cultivo do mesmo, no medio de micobacterias, creceu M. tuberculosis resistente a rifampicina (R), isoniazida (I), pirazinamida (P) e etambutol (E) así como a capreomicina e amikacina, sendo sensible ao resto de fármacos de segunda liña. Modificouse tratamento a moxifloxacino, protionamida e linezolid e engadiuse prednisona 50 mg/día. Mantívose o tratamento antituberculoso durante 18 meses con boa evolución clínica e realizouse seguimiento durante 24 meses sen recidiva.

Diagnóstico final
Pericarditis tuberculosa por M. tuberculosis multidrogorresistente.
