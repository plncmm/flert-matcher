Varón de 28 anos, natural de Perú, residente en España desde facía dúas semanas. Non presentaba antecedentes de interese, contacto con animais, hábitos tóxicos, nin tratamento habitual.

Acudiu a Urxencias por dor escapular, disnea intensa e febre de ata 39oC de cinco días de evolución. Non presentaba problemas orais ou dor faríngeo, tos, expectoración, clínica de enfermidade inflamatoria intestinal ou factores de risco coñecidos de cirrosis hepática. Á exploración atopábase hemodinamicamente estable, con cifras tensionales de 124/85 mmHg e 95 lpm, febril (38.3oC), suorento, con frecuencia respiratoria adecuada, saturando ao 97% sen oxigenoterapia. A auscultación cardiaca e pulmonar, así como a exploración abdominal non mostrou alteracións. Non presentaba signos meníngeos, alteracións orofaríngeas nin estigmas de endocarditis. Tampouco presentou achados en membros inferiores sugerentes de trombosis venosa.

Os resultados analíticos mostraron leucocitosis notable (20.840 células/microL) con neutrofilia (18.110 células/ microL) e concentracións séricas de proteína C reactiva (PCR) de 255 mg/L e procalcitonina de 0.6 ng/ml. Presentou así mesmo aumento de bilirrubina total (1,7 mg/dl), a expensas de elevación de bilirrubina directa, e aumento de transaminasas (GPT 155 UI/l, GOT 40 UI/l). Extraéronse hemocultivos, antígeno de neumococo en ouriña e realizouse radiografía de tórax onde se observaron nódulos pulmonares múltiples con dubidosa cavitación nalgún deles. Iniciouse tratamento empírico con ceftriaxona 1 g/24 horas e metronidazol 500 mg/8 horas e solicitouse ingreso na planta de Enfermidades Infecciosas.

Diagnóstico diferencial
Estableceremos o diagnóstico diferencial dun paciente con febre e nódulos pulmonares múltiples. As causas máis frecuentes de nódulos pulmonares múltiples e febre son as neoplasias, enfermidades inflamatorias sistémicas, infeccións e procesos vasculares.
• Neoplasias malignas. Poden ser primarias de pulmón (adenocarcinoma e de células escamosas, principalmente) ou metástasis (carcinoma bronquial, colon, mama, riñón, melanoma e sarcoma como causas máis frecuentes). Outra causa infrecuente dentro deste apartado son os tumores carcinoides neuroendocrinos, típicamente endobronquiales. O paciente carecía de factores de risco para carcinoma de pulmón. A clínica destas neoplasias adoita ser máis larvada que a que presentaba o enfermo; adicionalmente é frecuente a existencia de síntomas indicativos de afectación primaria dalgún dos supostos órganos afectos en caso de sospeita de metástasis, acompañado de cadro constitucional.
• Tumores benignos. A causa máis frecuente de tumor benigno pulmonar é o hamartoma, con compoñente histológico mixto, crecemento lento progresivo e aspecto de palomita de maíz tanto en radiografía como en tomografía axial computarizada (TAC).
• O tromboembolismo pulmonar múltiple, como causa de infartos pulmonares, puidese ser considerado no diagnóstico diferencial, pero foi descartado por clínica e TC de tórax con contraste (ver en resultados posteriores).
• Enfermidades inflamatorias sistémicas. Dentro deste grupo incluímos, entre outras, a enfermidade de Wegener (múltiples nódulos pulmonares asociados a afectación otorrinolaringológica e renal) e a vasculitis de Churg Strauss3 (atopia, asma previa, eosinofilia, infiltrados pulmonares migratorios, afectación neurológica). Outras enfermidades que figuran no diagnóstico diferencial son a artritis reumatoide (nódulos reumatoideos pulmonares, acompañados de poliartritis simétrica erosiva distal), a sarcoidosis (típicamente con adenopatías hiliares bilaterales) e a amiloidosis (asociada a depósito de amiloide noutras localizaciones)
• Infecciosas. Supoñen a causa máis frecuente dentro do grupo de etiología benigna.
Entre elas destacan:
- Micobacterias. A súa clínica adoita ser máis larvada, con deterioro progresivo do estado xeral, febrícula, sudoración e tos hemoptoica.
- Hongos. Son endémicos en determinadas zonas de América. Cursan con neumonía en ocasións asociada á presenza de nódulos. Destacan a histoplasmosis, coccidiomicosis e paracoccidiomicosis.
- Émbolos sépticos secundarios a endocarditis dereita, típica de usuarios de drogas por vía parenteral, secundaria na súa gran maioría a infección por Staphylococcus aureus.
- Síndrome de Lemierre, tromboflebitis séptica proveniente dun absceso parafaríngeo, producida por Fusobacterium necrophorum.
- Neumonía necrotizante por algunhas cepas de Streptococcus pneumoniae, S. aureus e anaerobios.

Evolución
Tralo seu pase a planta de Enfermidades Infecciosas solicitouse tomografía computarizada (TC) de tórax con contraste, na que non se visualizaron defectos de repleción en arterias pulmonares polo que se descartou tromboembolismo pulmonar. Visualizáronse múltiples nódulos pulmonares, sen que se visualizase necrosis no seu interior, de distribución periférica (a maioría subpleurales) afectando a todos os lóbulos pulmonares, compatibles con émbolos sépticos. Non se visualizaron adenopatías mediastínicas. Nos cortes de abdomen incluídos observouse un nódulo na periferia do segmento V hepático, con captación periférica e hipodensidad central, compatible con absceso, polo que se completou o estudo con TC de abdomen. Este mostrou na zona central do fígado unha estrutura vascular hipodensa que desembocaba na vena cava inferior, compatible con trombosis de rama suprahepática menor. Detectouse así mesmo engrosamiento circunferencial da parede de asas de yeyuno (esquerdas) de aspecto inflamatorio-infeccioso. Non se observou trombosis portal.

O mesmo día avisaron desde o Servizo de Microbiología do crecemento en hemocultivo de Bacteroides fragilis. O paciente presentou evolución favorable con antibioterapia prescrita (metronidazol 500 mg cada 8 horas por vía intravenosa), desaparecendo a febre ás 24 horas e presentando clara mejoría clínica, quedando sen disnea e sen afectación xeral.

Solicitáronse durante o ingreso as seguintes probas complementarias, con fin de filiar a orixe do cadro:
• Ecocardiografía transtorácica e posteriormente transesofágica, que descartaron a presenza de endocarditis. • Ecografía doppler de troncos supraórticos, que descartou trombosis yugular.
• Enteiro-resonancia intestinal. Seguíase observando hiper-realce do yeyuno proximal. O absceso hepático diminuíra considerablemente de tamaño. Seguíase observando a trombosis dunha das venas suprahepáticas. Non se observou trombosis portal nin outras alteracións.
• Analíticas de control. Mostraron descenso progresivo dos reactantes de fase aguda e das enzimas de citolisis hepática.
• Radiografía de control: discreta mejoría das lesións nodulares.
Tras 7 días de ingreso e por motivos persoais, o paciente solicitou a alta voluntaria, tras presentar clara mejoría sintomática, establecéndose tratamento oral con metronidazol 250 mg 2 comprimidos cada 8 horas ata completar un total de 28 días.

Diagnóstico final
Embolismos sépticos pulmonares producidos por Bacteroides fragilis secundarios a yeyunitis proximal.
