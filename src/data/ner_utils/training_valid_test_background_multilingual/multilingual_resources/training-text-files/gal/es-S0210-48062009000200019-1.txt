Varón de 74 anos que acode ao Servizo de Urxencias cun cadro de dor hipogástrico, febre e disuria de 48 horas de evolución. Como antecedentes persoais destacan hipertensión arterial a tratamento con captopril, hiperlipemia a tratamento con atorvastatina e hiperuricemia a tratamento con alopurinol. Na exploración física observamos unha masa palpable, dolorosa, de gran tamaño, que ocupa hipogastrio e ambas fosas ilíacas. A analítica de sangue mostra 25.930 leucocitos con marcada desviación esquerda e a análise do sedimento urinario 3-5 leucocitos/campo, microhematuria con nitritos positivos na tira reactiva. Solicítase unha ecografía abdominal que informa un posible absceso en hipogastrio de 15 x 9,2 x 7,3 cm. Complétase o estudo cunha TC abdómino-pélvica que mostra unha imaxe con nivel líquido de 15 x 9 x 8 cm en hipogastrio, superior á cúpula vesical, en íntima relación co área ileocecal, compatible con absceso sobreañadido a proceso neoformativo benigno ou maligno do área.

Coa hipótese diagnóstica de quiste de uraco infectado, realízase drenaje percutáneo con toma de mostras para microbiología e instáurase antibioterapia intravenosa de amplo espectro. Nos cultivos seriados se aislan Leuconostoc spp, Streptococcus intermedius, Clostridium perfringens, Escherichia Coli, Bacteroides ovatus, Corynebacterium spp. e Pseudomonas aeruginosa.
Durante o ingreso complétase o estudo cunha nova TC, que non aporta nova información con respecto á previa; enema opaco, que non aporta información sobre a orixe do cadro; colonoscopia, que non obxectiva alteración a nivel colónico e cistoscopia, na que se observa a mucosa vesical intacta.
Unha vez completado o estudo, decídese laparotomía exploradora da lesión. Tras realizar laparotomía media, se obxectiva unha masa independente de vejiga, intensamente adherida a asas intestinais e cego.

Procédese ao seu exéresis, producíndose a apertura accidental da mesma, con saída de material mucoide ao exterior que é enviado para estudo anátomo-patológico intraoperatorio, descartándose malignidad. A continuación realízase linfadenectomía ilio-ceco-apendicular (con diagnóstico intraoperatorio por congelación de ausencia de malignidad) e resección segmentaria apéndico-cecal. O diagnóstico patológico final é de cistoadenoma mucinoso (mucocele) apendicular.
O postoperatorio foi favorable, salvo por presentar infección da ferida quirúrgica, sendo dado de alta ao mes da intervención. O paciente fixo vida independente e estivo asintomático ata o ano logo da cirugía, data na que falece por morte súbita de orixe cardíaca.


