Varón de 81 anos, con antecedentes de HTA, dislipemia e fibrilación auricular en tratamento así como viaxe recente a Sudáfrica. Ingresa por cadro de febre de cinco días de evolución xunto a lesións puntiformes vesiculosas múltiples de diferente morfología en extremidades inferiores, así como escara glútea dereita de coloración negra rodeada por eritema.

O resultado do estudo complementario demostrou leve alteración de transaminasas xunto a neutrofilia e elevación da PCR, con radiografías sen alteracións relevantes. Solicitouse hemocultivos, test de paludismo e tinción Giemsa que resultaron negativos, así como as serologías de VHA, VHB, VHC, VIH, coxiella burnetti, borrelia burgdorferi e leishmania, sendo positiva a serología de Rickettsia. Neste paciente, ante a clínica presentada e o antecedente dunha viaxe a zona endémica de rickettsia con serología positiva, decídese inicio de tratamento con doxiciclina, con desaparición da febre, atopándose ao alta asintomático.

Nun primeiro lugar obtívose positividad a Rickettsia conorii por reacción cruzada, sendo posteriormente evidenciada (ao enviar as mostras ao centro de referencia) a positividad de Rickettsia africana.

A febre por garrapata africana débese ter en conta en pacientes con clínica suxestiva e o antecedente de viaxe a zonas susceptibles, posto que é unha das rickettsiosis importada máis frecuentemente. A febre por picadura de garrapata africana causada por Ricketttsia africana establécese principalmente en zonas rurales de países subsaharianos e illas do Caribe, transmitida por vectores (garrapatas Amblyomma hebraeum e A. variegatum) cun promedio de incubación de 7 días. A clínica consta fundamentalmente por febre, cefalea xunto a escara e linfadenopatía rexional.
