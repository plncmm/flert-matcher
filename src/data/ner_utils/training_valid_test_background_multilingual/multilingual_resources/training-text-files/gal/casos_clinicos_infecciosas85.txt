Xaneiro de 2018. Muller de 45 anos, sen alergias medicamentosas coñecidas. Antecedentes persoais de insuficiencia venosa crónica, celulitis en membro superior dereito, fai un mes, resolta tras tratamento antibiótico. Intervinda/Intervida de amigdalectomía e endometriosis. Non realiza tratamento domiciliario habitual. Non vacunada da gripe. Acudiu ao servizo de urxencias por presentar febre de ata 39oC, tiritona e calafríos. Asociábase a tos con expectoración esbrancuxada inicial de 5 días de evolución que empeora ata presentar hemoptisis franca. Á súa chegada presentaba mal estado xeral, estaba consciente, orientada, colaboradora, taquipneica usando musculatura accesoria (34 rpm) con saturación basal de osíxeno 80% sen aporte, TA 70/45 mmHg e temperatura 38aC. Á auscultación cardíaca tons taquirrítmicos a 150 lpm sen soplos audibles. Á auscultación pulmonar ruídos de secreciones ata campos superiores e hipoventilación bibasal. Abdomen anodino. Membros inferiores sen edemas nin signos de trombosis venosa profunda. Nas análises se objetivó deterioro de función renal (creatinina 1,64 mg/dl), lixeira alteración de enzimas hepáticas, PCR 342 mg/L, acedo láctico 55.5 mg/dl con acidosis metabólica (pH 7,17, pCO2 48 mmHg, bicarbonato 17.5 mmol/L), leucopenia (550 leucocitos/μl), anemia (Hb 9.5 g/dl), plaquetopenia (65000/ μl), coagulopatía (actividade protrombina 65%, INR 1.48), fibrinógeno 326 mg/dl. Na radiografía de tórax existía infiltrado alveolointersticial basal esquerdo con derrame pleural asociado. Ante a inestabilidade hemodinámica da paciente trasladouse a UCI para soporte ventilatorio e fluidoterapia intensiva, requirindo intubación orotraqueal e altas doses de vasoactivos (adrenalina e noradrenalina) para control hemodinámico, con moi mala perfusión periférica e anuria.

Diagnóstico diferencial
Atopámosnos/Atopámonos ante un shock séptico de orixe respiratorio no contexto de neumonía grave adquirida na comunidade FINE V cun qSOFA de 2 e SOFA de 7. Dado que a paciente é inmunocompetente poderiamos descartar a priori que o microrganismo causante sexa un hongo ou protozoo xa que serían xermes esperables en inmunodeprimidos1. Debemos pensar en orixe bacteriano ou vírico atendendo á época na que nos atopabamos. A presentación clínica do caso con febre con tiritona e calafríos, tos produtiva de comezo agudo e infiltrado alveolar ben definido na placa de tórax orienta a bacterias típicas como Streptococcus pneumoniae (primeira causa a ter en conta por ser a máis frecuente), Haemophilus influenzae, Moraxella catarrhalis, Staphylococcus aureus, estreptococos do grupo A, enterobacterias gramnegativas ou microaerófilas e anaerobios, estas últimas descartadas a priori por baixa probabilidade de aspiración3. No entanto non sempre a presentación típica corresponde con bacterias típicas, así que teriamos que incluír bacterias atípicas (presentan resistencia intrínseca a betalactámicos e non se ven en tinción de gram nin crecen en cultivo con técnicas tradicionais) como Legionella spp. (descartada en principio por non estar en contexto epidemiológico plausible), Mycoplasma pneumoniae, Chlamydia pneumoniae, Chlamydia psittaci (factor epidemiológico clave de contacto con aves) e Coxiella burnetii. En canto aos virus plausibles, habería que ter en conta Influenza A e B, por atoparnos en pleno brote estacional, Rhinovirus, virus Parainfluenza, Adenovirus e virus respiratorio sincitial. A paciente non tiña comorbilidad importante, tan só realizara un pequeno ciclo antibiótico un mes antes por unha celulitis en membro superior e tampouco había ter contacto co sistema sanitario, nin fora sometida a ningunha intervención invasiva, polo que non esperariamos atopar microorganismos resistentes no contexto de proceso nosocomial/nosohusial.  Evolución A paciente presentou unha evolución moi tórpida en UCI requirindo infusión de vasoactivos a altas doses e ventilación mecánica durante 15 días.

Os primeiros resultados microbiológicos foron: urocultivo negativo, antígeno de neumococo en ouriña negativo, RNA Influenza A positivo e RNA Influenza B negativos. O segundo día de ingreso informaron desde microbiología, de forma preliminar, do crecemento no cultivo do aspirado bronquial e en dous hemocultivos de cocos gram positivos en cadea que finalmente foron identificados como Streptococcus pyogenes (grupo A) pansensible. Iniciouse tratamento empírico con meropenem e, tralos resultados microbiológicos, engadiuse oseltamivir e clindamicina. Ao décimo día de ingreso en UCI retirouse antibioterapia por boa evolución da paciente, aínda que mantiña soporte ventilatorio invasivo. Durante a súa estancia en UCI presentou múltiples complicaciones infecciosas relacionadas co ingreso nesta unidade, entre as que hai que destacar sobreinfección respiratoria por Pseudomonas aeruginosa e necrosis seca en mans e pés secundarias ao uso de vasoactivos que necesitou amputación infracondílea bilateral e remodelación de porcións acras dos 10 dedos das mans ao longo do seu ingreso. Paralelamente, na mesma semana, son diagnosticados dous novos casos de neumonía por Streptococcus pyogenes, illados en hemocultivos e aspirado bronquial. Ambos casos foron graves, requirindo un deles ingreso en UCI, falecendo ás poucas horas do ingreso por fracaso multiorgánico. O outro caso manexouse de forma satisfactoria en planta de enfermidades infecciosas tras iniciarse antibioterapia dirixida nas primeiras 24 horas por crecemento precoz nos hemocultivos. Ante a escasa incidencia desta entidade como neumonía da comunidade, secuenciamos todas as cepas con concordancia de todas elas. Procedeuse a estudo epidemiológico por parte de Medicina Preventiva do noso hospital ante sospeita de brote, sen identificar factores comúns que interrelacionasen os casos.

Diagnóstico final
Gripe estacional complicada con shock séptico por neumonía grave adquirida na comunidade por Streptococcus pyogenes.
