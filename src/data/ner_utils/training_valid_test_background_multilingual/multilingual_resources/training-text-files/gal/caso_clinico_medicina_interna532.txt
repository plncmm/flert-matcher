Anamnesis
Varón de 47 anos, fumador, sen outros antecedentes médicos de interese, traído a Urxencias por deterioro cognitivo e febre de 40oC. Na exploración atópase taquicárdico, taquipneico, con obnubilación e importante axitación psicomotriz. Analíticamente; Leucocitos 8810/μL con neutrofilia (86.6%), plaquetas 64000/μL, e elevación de reactantes de fase aguda, con PCR 88 mg/dl e procalcitonina 1.79 mg/d. Solicítase TC craneal, sen achados, previo a realización de punción lumbar, obténdose en líquido cefalorraquídeo: proteínas totais de 184 mg/dl, leucocitos 245 /μL, con predominio de polimorfonucleares (67%), e glucosa de 85 mg/dl. Iníciase antibioterapia empírica con Ceftriaxona e Vancomicina.

Evolución
O paciente inicia cadro convulsivo con compromiso respiratorio que precisa de intubación orotraqueal, motivo polo que ingresa en Unidade de Coidados Intensivos. Confírmase mediante PCR de líquido meningitis aguda por Listeria monocytogenes, con bacteriemia secundaria en hemocultivos que se extraeron á súa chegada. Iníciase antibioterapia dirixida con Ampicilina e Gentamicina experimentado favorable evolución tanto infecciosa como neurológica, sen novas crises comiciales unha vez en planta de hospitalización. Descartouse á súa vez rombencefalitis e abceso cerebral mediante resonancia magnética.
Como incidencia, o paciente presenta ototoxicidad por aminoglucósidos parcialmente reversible ao alta.


Diagnóstico
Meningoencefalitis aguda por Listeria monocytogenes en paciente inmunocompetente.
Ototoxicidad por aminoglucósidos.
