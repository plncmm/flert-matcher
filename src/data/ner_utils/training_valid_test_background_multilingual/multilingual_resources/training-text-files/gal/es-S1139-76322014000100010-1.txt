Varón de dez anos, sen antecedentes persoais de interese, que acode ao Servizo de Urxencias do centro de Atención Primaria por un cadro de dor abdominal de catro horas de evolución, febre de 40 °C, vómitos alimenticios e diarrea con restos de moco. A exploración abdominal revela dor abdominal difuso, algo máis na fosa ilíaca dereita, con signos de irritación peritoneal. A analítica mostra 12 200 leucocitos/μl (91% neutrófilos) e leve elevación da proteína C reactiva (PCR). Derívase ao centro hospitalario máis próximo coa sospeita dun cadro de abdomen agudo para completar o estudo. Realízase unha ecografía abdominal, onde se observa unha imaxe tubular, aperistáltica e incompresible co transductor, compatible con apendicitis aguda. Decídese realizar unha intervención quirúrgica, tras recibir o consentimento informado por parte dos pais, e lévase a cabo unha apendicectomía durante a cal obsérvase un apéndice cecal con leves signos inflamatorios.
A evolución postoperatoria resulta tórpida, con persistencia de febre (38,8 °C), dor abdominal xeneralizado sen peritonismo, vómitos e diarrea. Realízase unha ecografía abdominal que informa de dilatación de asas do intestino delgado, o cal suxire un cadro obstructivo incompleto. A analítica segue mostrando unha leucocitosis con desviación esquerda e elevación da proteína C reactiva. Dada a incongruencia da sintomatología que presenta o paciente e os achados operatorios, decídese optar por tratamento conservador, realización de coprocultivo e iníciase antibioterapia empírica en espera dos resultados do coprocultivo, o cal informa de Campylobacter jejuni sensible a gentamicina. Comézase tratamento antibiótico con gentamicina, co que a evolución do paciente resulta satisfactoria, pois o cadro clínico resólvese e o paciente é dado de alta aos dez días da intervención quirúrgica.
O estudo anatomopatológico do apéndice cecal foi informado como apéndice cecal con signos inflamatorios.


