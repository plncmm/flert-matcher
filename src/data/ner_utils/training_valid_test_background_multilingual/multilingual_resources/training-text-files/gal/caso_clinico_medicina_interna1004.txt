Varón de 76 anos, hipertenso, dislipémico, con consumo enólico escaso, esplenomegalia leve de orixe non filiado, e antecedente de colangitis aguda con bacteriemia secundaria por Klebsiella oxytoca en 2013. Intervindo/Intervido de adenocarcinoma de próstata en 2013, sen recidiva tumoral.
Ingresa por astenia e síndrome febril sen outra focalidad infecciosa acompañante. Nega viaxes recentes ao estranxeiro, animais en domicilio ou contacto con medio rural. En analítica destaca pancitopenia (Hb 8.8, Plaquetas 64.000, Leucocitos 1100, neutrófilos 600), PCR 84.8 e coagulopatía, sen presentar achados de interese en radiografía tórax ou sedimento urinario. Realízase TAC abdominopélvico onde se obxectiva esplenomegalia de 19 cm. Extráense hemocultivos e instáurase antibioterapia empírica de amplo espectro (Meropenem). Decídese completar estudo de poboacións linfocitarias, sen alteracións destacables, e realízase a punción de aspirado de medula ósea mostra hiperplasia de seria vermella sen datos de displasia, con medulograma compatible con proceso reactivo. A detección de anticorpos de VIH, virus hepatotropos, CMV, VEB, Rickettsia, Leishmania é negativa, pero dada a alta sospeita clínica amplíase estudo con PCR de Leishmania en sangue periférica que resulta positiva. Co resultado de probable Leishmaniasis visceral, iníciase tratamento con anfotericina B liposomal a dose de 3 mg/kg/día os días 1-5, 14 e 21, presentado boa evolución e con negativización de PCR de Leishmania no día +5. Como efecto adverso do tratamento presenta deterioro da función renal con pico de creatinina de 2.1.
Tralo alta hospitalaria realízase seguimiento nas nosas consultas, o paciente atópase asintomático con normalización da función renal e positivización da serología de Leishmania a título de 1/320.
Doutra banda, realízase unha revisión do aspirado de medula ósea por Microbiología, que ao aplicar tinción de Giemsa observan amastigotes e promastigotes de Leishmania.
Trátase dunha infección aguda por Leishmania nun paciente sen antecedente epidemiológico claro, sendo unha enfermidade pouco frecuente no noso medio por non corresponder a unha zona endémica.
