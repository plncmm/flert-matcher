Muller, 41 anos. Fumadora. Trastorno conversivo en tratamento por Psiquiatría. Acode a urxencias por quinta vez en 12 días por cadro de cefalea holocraneal intensa e continua que non cede con analgesia habitual xunto a vómitos numerosos. Non febre. Non outra sintomatología.
Á exploración só destaca delgadez, todo o demais incluíndo exploración neurológica resultou normal (Glasgow, pares craneales, forza, sensibilidade e signos meníngeos). Afebril e hemodinámicamente estable.
De forma urxente realízase analítica xeral con resultados do hemograma, bioquímica e coagulación dentro de parámetros normais así como TC craneal tamén normal. Con iso, decídese realizar punción lumbar para análise microbiológico (cultivo e PCR) así como citobioquímico (438 leucocitos: 1% polimorfonucleares, 99% mononucleares. 0 hematíes, proteínas 68.2mg/dL e glucosa 34mg/dL) compatible con meningitis linfocitaria, decidíndose ingreso para estudo e iniciándose tratamento sintomático e antiviral con Aciclovir 10mg/kg/8h IV.
Durante o ingreso realizouse Rx tórax que resultou normal e solicitáronse serologías de VIH, CMV, VEB e VVZ que foron negativas; ademais, PCR de líquido cefalorraquídeo de herpes simple 1, 2 e 6, CMV, VVZ e micobacterias negativos; VEB débilmente positiva. Para rematar, extraeuse tamén mostra sanguínea para serología de virus sendo positiva para Virus da Parotiditis cunha IgM fuertemente positiva e IgG negativa, compatible con proceso agudo. Con este resultado, se diagnostica á paciente de Meningitis Linfocitaria por Virus da parotiditis recoñecendo a paciente haber ter contacto co seu fillo que padecera unha parotiditis aguda facía un mes.
A evolución clínica da paciente foi excelente con tratamento sintomático. Actualmente asintomática.
A importancia do caso radica na capacidade de recoñecer casos de meningitis que cursan de forma máis larvada podendo estar relacionadas con xermes que de forma menos frecuente causan cadros de meningitis, como no noso caso, por Virus de Parotiditis sen signos de parotiditis aguda, aínda que si cun contacto previo.
