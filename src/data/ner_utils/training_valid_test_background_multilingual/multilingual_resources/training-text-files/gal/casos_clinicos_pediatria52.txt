Lactante muller de 45 días con sintomatología catarral dunha semana. De duración, que presenta desde fai 3 días, tos en accesos que se seguen de rubefacción facial, polo que se lle indicou dextrometorfano. Fai 30 minutos episodio de apnea con palidez cutánea e cianosis labial, polo que o pai realiza reanimación boca a boca, con posterior recuperación da respiración. Durante a súa estancia en urxencias presentou 2-3 episodios de apneas sen accesos de tos previo, que se seguen de bradicardia

ANTECEDENTES PERSOAIS:
Gestación controlada, con ameaza de parto prematuro na semana 33 tratada con atosiban e maduración pulmonar con corticoides. Serología inmune a rubéola, toxoplasma, lúes VIH e VHB negativo. Cesárea urxente, por cesáreas previas, ás 33 semanas de gestación. Ápgar 9/4. Reanimación Tipo III. Ingresa en neonatología tras presentar episodio de cianosis con desaturación que precisa ventilación con presión positiva e posterior intubación orotraqueal, con conexión a ventilación mecánica convencional e posteriormente a alta frecuencia ( durante 5 días), sendo alta aos 12 días de vida cos diagnósticos de: hipertensión pulmonar persistente do R.N ,R.N pretérmino de baixo peso (2400 g) adecuado á súa idade gestacional, Enfermidade de membrana hialina grado III, ductus arterioso permeable pechado espontáneamente e atelectasia esquerda. Alimentación con lactancia artificial. Calendario vacunal aínda non iniciado. Pendente de revisión en consultas de neonatología e realización de fondo de ollo e potenciais evocados auditivos

ANTECEDENTES FAMILIARES
Non relevantes.

EXPLORACIÓN FÍSICA Ao INGRESO
Peso: 3300 g( p50-75), Lonxitude 51 cm( p 90), PC 35 cm( p75), FC 147 lpm, FR 39 rpm, Saturación 100% Bo estado xeral· Boa coloración, hidratación e perfusión· Non exantemas nin petequias· Non dificultade respiratoria. AP: Boa ventilación bilateral, con algúns ruídos transmitidos de vías altas. Auscultación cardiaca: normal· Abdomen brando e depresible, non doloroso, non se palpan masas nin visceromegalias ORL: normal. Neurológico: fontanela anterior normotensa de 2 x 2 cm. Boa actividade espontánea. Reactiva a estímulos. Ton e forza normais. Genitales externos normais.

EXAMES COMPLEMENTARIOS:
Hemograma: 9400 leucocitos/mm3 (42%N, 51%L, 6%M), Hb 9.7 gr/dl, Hcto 28%, plaquetas 665000. Bioquímica: glucosa, iones, urea e creatinina normais. PCR < 0.3 mg/dl. Gasometría capilar: pH
 7,25, pCO2 64 mm HG, HCO· 27.6 mmol/l, EB 0.1 mmol/l, láctico 1.3 mmol/l. Radiografía de tórax: Infiltrado intersticial bilateral Determinación antigénica de VRS, influenza A e B: negativos. Hemocultivo: ausencia de crecemento. Coprocultivo e determinación antigénica de rotavirus e adenovirus en feces: negativo. PCR Bordetella pertussis: positivo

EVOLUCIÓN
Ao seu ingreso presenta dous episodios de apnea con palidez facial, cianosis labial e bradicardia que precisan de estimulación, polo que se traslada a UCIN para instaurar soporte respiratorio con CPAP nasal, malia a cal continua realizando apneas polo que se pasa a CMV nasal ás 48 horas e instáurase tratamento empírico con azitromicina e cefotaxima ante a sospeita de síndrome pertussoide e a posibilidade de coinfección respiratoria, ante a existencia de infiltrado intersticial bilateral. Tras retirada de soporte respiratorio evoluciona de forma favorable, con disminución progresiva dos accesos de tos e dos episodios de desaturación asociados aos mesmos, que requiren estimulación. Ao alta boa tolerancia oral, con adecuada ganancia ponderal (peso ao alta 3420 gr) e escasos accesos de tos, que non precisan de estimulación para a súa recuperación.

DIAGNÓSTICO FINAL
Tos ferina
