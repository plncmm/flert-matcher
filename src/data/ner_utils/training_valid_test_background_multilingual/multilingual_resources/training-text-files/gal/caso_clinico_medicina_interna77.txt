Historia clínica. Anamnesis
Muller de 63 anos cos seguintes antecedentes persoais: HTA, neoplasia de recto tratada con cirugía, hipotiroidismo, hipoparatiroidismo e radioterapia (remisión completa), linfedema secundario a radioterapia, Síndrome de McLeod (neuropatía periférica, miocardiopatía, anemia hemolítica con acantosis e insuficiencia respiratoria) e insuficiencia venosa. Tratamento habitual: enalapril, levotiroxina, rocaltrol e mastical D. Ingresa en Hospital Axarquía por astenia e edemas progresivos en ambos membros inferiores, de 1 mes de evolución. Nas últimas 2 semanas, cadro de gastroenteritis aguda (tratada con ciprofloxacino) e nos últimos días, lesións eritematosas e con aumento de temperatura en terzo distal de membro inferior dereito, suxestivas de celulitis. Ocasionalmente, incontinencia urinaria, coluria e ouriña de característica espumosa, pero nega síndrome miccional. Tras abordarse con furosemida e ceftriaxona i.v., se objetivó disminución dos edemas periféricos pero aumento da ascitis. Tras isto, fixéronlle un TAC abdominal con contraste e aos 2 días, novo aumento de edemas, oligoanuria e deterioro da función renal (Creatinina 1,6 mg/dl). Por este motivo é trasladada ao HRU Carlos Haxa para completar estudo.

Exploración física
TA: 116/70. Afebril. Bo estado xeral, consciente e orientada, eupneica en repouso, ben hidratada e perfundida. Á auscultación pulmonar destacan crepitantes en base dereita e hipoventilación en base esquerda. Abdomen: hepatomegalia, edema de parede en zonas declives e hipogastrio e ascitis. Membro inferior dereito: linfedema ata coxa, con placas eritematosas quentes en zona pretibial (suxestivas de celulitis). Membro inferior esquerdo: edemas ata coxa sen signos de TVP.

Probas complementarias
Hemograma: normal excepto VSG 70 mm. Coagulación: normal. Bioquímica: Creatinina 1.24, colesterol 226 (LDL 165), AST 110, ALT 39, FA 423, GGT 433, bilirrubina normal. LDH 270, Calcio 6.8, fósforo 3.9, proteínas totais 4.1, albúmina 2.3, sodio, potasio, cloro e PCR normais. Sedimento con ouriña illada: 50 hematíes/Campo, proteínas 500mg/dl. Proteinograma: proteínas 4.2, albúmina 2, betaglobulinas 0.4, gammaglobulina 0.5, non se observa compoñente monoclonal. IgA 72 ,IgM 176, IgG 415. Ferritina 79, perfil tiroideo normal, anti-TPO e TSI negativos, ANA, antiDNA e ANCAs negativos do mesmo xeito que resto de autoinmunidad. Complemento normal. Serología VHA, VHB, VHC e VIH negativas. CEA 5.9. Ouriña 24h: volume 2400, proteínas: 3538 mg, Na 109, K 52 e Calcio 72. Radiografía de tórax: perda de volume en hemitórax esquerdo que se incrementou con respecto a radiografía previa. Ecografía abdominal: derrame pleural esquerdo. Quiste simple en lóbulo esquerdo hepático. Riñones ligeramente diminuídos de tamaño con pequenos quistes parapiélicos xa coñecidos previamente. Líquido en cuantía moderada perihepático, periesplénico e a nivel pélvico.
TAC toracoabdominal: calcificaciones groseiras en glándula tiroidea. Derrame pericárdico leve-moderado. Derrame bilateral de predominio esquerdo. Disminución do tamaño da arteria pulmonar esquerda. Perda de volume en hemitórax esquerdo sen causa obstructiva central. Bronquiectasias múltiples varicoides e quísticas, predominantemente en lóbulo inferior esquerdo. Lesión suxestiva de quiste en lóbulo hepático esquerdo. Líquido perihepático e periesplénico. Riñones con aumento da atenuación. Divertículo traqueal en parede posterolateral dereita. Ecocardiograma: hipertrofia ventricular esquerda severa, con disfunción sistólica en límites e disfunción diastólica. Derrame pericárdico leve rodeando a aurícula esquerda.

Diagnóstico diferencial
Trátase dunha síndrome nefrótico con deterioro da función renal (sen nefropatía previa), no contexto de estudo radiológico con contraste. Con todos estes datos barállanse as seguintes opcións diagnósticas ao ingreso: Enfermidade glomerular:
· Cambios mínimos ou nefrosis lipoidea: adoita ser máis frecuente en nenos entre 2 e 10 anos. Polo que é pouco probable.
· Glomeruloesclerosis focal e segmentaria: máis frecuente en adolescentes.
· Nefropatía membranosa ou glomerulonefritis membranoproliferativa: <1% dos casos.
Dentro deste grupo é a máis compatible co noso caso.
Enfermidade sistémica: LLES, infeccións virales (VIH, hepatitis B e C), infeccións bacterianas (amigdalitis estreptocócicas, etc), vasculitis, mieloma múltiple, amiloidosis, etc. Estas entidades son as máis compatibles co cadro, pero xa se descartaron coa analítica de sangue excepto o mieloma múltiple e a amiloidosis. Polo que habería que continuar realizando máis probas complementarias para confirmar ou descartar estes dous últimos procesos

Probas complementarias
Biopsia renal: glomérulos de aspecto nodular acelulares que impresionan de amiloidosis. Obsérvase que a zona do depósito de amiloide AA tinguida de marrón con técnica de inmunohistoquímica coincide coa do depósito de cadea lixeira Kappa. En principio, parece algo contradictorio, xa que non poden tinguirse os dous tipos de amiloides ao mesmo tempo. Repítese a proba, obténdose os mesmos resultados. Biopsia de medula ósea: Mielograma: medula de bos grumos, celularidad, bastante graxa nalgúns dos grumos. Presenza de todas as poboacións nas súas variadas formas madurativas con plasmáticas nun 7% do total celular, de morfología madura e sen presenza de elementos linfoides intermedios. J.C: medula hematopoyética. Citometría de fluxo: 3% de células plasmáticas de fenotipo anómalo, propio de células plasmáticas mielomatosas, xunto a 0,2% de células plasmáticas de fenotipo normal.

Diagnóstico final
Amiloidosis primaria con posible coexistencia de amiloide AA (infiltración cardíaca, renal, digestiva e neuropática).

Evolución
Ao seu ingreso realízase biopsia renal ecoguiada, na que se evidencia depósito de amiloide AA, así como IF positiva a cadeas Kappa. Na analítica destaca: proteinuria nefrótica, presenza de c. lixeiras kappa en ouriña. En sangue, ausencia de pico monoclonal, pero presencia de cadeas lixeiras kappa e cociente alterado. Hipogammaglobulinemia global, con complementos normais. Patrón de colestasis disociada importante, aumento severo de GGT e LDH. Con estes datos, consúltase co servizo de Hematología, que realiza unha citometría de fluxo, no que se informa presenza de 3% de células plasmáticas de fenotipo anómalo kappa. Finalmente chégase á conclusión de que se trata dunha amiloidosis primaria, con posible coexistencia de amiloide AA. Iníciase tratamento con ciclofosfamida e esteroides segundo indicacións do servizo de Hematología, debendo seguir revisiones en consulta externa de Hematología e Nefrología.
