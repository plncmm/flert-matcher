Anamnesis
Paciente varón sen antecedentes médico-quirúrgicos de interese, que debutó aos 20 anos de idade cunha clínica de cefalea de tres semanas de evolución de predominio occipital e posteriormente con diplopía binocular.

Exploración física
Só destacaba unha leve asimetría pupilar e a diplopía binocular referida.

Probas complementarias
Realizóuselle unha tomografía computarizada (TC) que mostrou hidrocefalia moderada condicionada pola presenza dunha masa na parede posterior do terceiro ventrículo/glándula pineal e unha resonancia magnética (RM) de cráneo e columna que demostrou orixe pineal da masa e ausencia de diseminación polo neuroeje. O 11 de maio de 2016 practicóuselle unha derivación de líquido cefalorraquídeo e biopsia da lesión na que se apreciaba un patrón papilar asociado a un patrón máis difuso con rosetas parecidas ás de tipo ependimario con citoqueratinas positivas na inmunohistoquímica.

Diagnóstico
Tumor papilar da rexión pineal localizado.

Tratamento
O paciente foi reintervenido o 31 de maio de 2016 mediante craneotomía suprainfratentorial para exéresis da masa conseguíndose unha resección completa. Posteriormente, decidiuse tratamento radioterápico complementario sobre o leito quirúrgico cunha dose de 52,2 Gy en 29 sesións, que se administraron entre xullo e setembro de 2016.

Evolución
En novembro de 2016 detectouse recurrencia por diseminación locorregional leptomeníngea a nivel dos hemisferios cerebelosos nunha RM de control. Optouse por administrar radioterapia craneoespinal cunha dose total de 52,2 Gy, que finalizou en decembro de 2016. O 30/01/2017 iniciou tratamento quimioterápico con lomustina + cisplatino + vincristina. En agosto de 2017, o paciente completou cinco ciclos de quimioterapia presentando resposta completa radiológica e unha aceptable tolerancia, destacando como toxicidade neuropatía sensitiva e descensos nas tres series do hemograma.
Posteriormente, administráronse outros dous ciclos adicionais con redución de dose por toxicidade hematológica, tralos cales o paciente pasou a seguimiento.
En mayo de 2018, o paciente presentou nuevamente progresión tumoral radiológica. O 28/5/2018 reiniciou tratamento con lomustina + cisplatino + vincristina dada a resposta previa, progresando radiológicamente tras tres ciclos. O 18/9/2018 iniciou unha segunda liña de tratamento con temozolamida, presentando tras dous ciclos unha importante progresión tumoral radiológica (con masiva diseminación meníngea craneal e a nivel de cola de cabalo) e clínica por aparición de síndrome ciático esquerdo refractario á analgesia convencional e corticoides orais, polo que precisou a administración de radioterapia antiálgica a nivel lumbosacro. Trala radioterapia o paciente iniciou o 30/11/2018 unha terceira liña de quimioterapia con etopósido con redución de dose ante a toxicidade hematológica previa, presentando estabilización tumoral radiológica pero mala tolerancia hematológica que obrigou a pasar a unha pauta oral metronómica e constantes atrasos.
En marzo de 2019, o paciente presentou unha neutropenia febril con sobreinfección pulmonar por Pneumocystis jirovecii que precisou ingreso hospitalario prolongado. Malia a estabilización adiológica da enfermidade, dada a progresión clínica (reaparición de diplopía) e a gran toxicidade hematológica ao etopósido, decidiuse pasar a unha nova liña de tratamento con bevacizumab que iniciou o 8/4/2019.
Desde a alta hospitalaria, o paciente permanece cunha paraplejia establecida secundaria á diseminación tumoral na cola de cabalo e a miopatía esteroidea. Actualmente, leva catro ciclos de tratamento con bevacizumab e está pendente de RM de reevaluación da enfermidade.
