Motivo de consulta
Acode ao centro de saúde a nai do paciente aportando un recipiente pechado que contén restos de feces, entre as que se atopa un corpo estraño alargado duns 21 cm, esbrancuxado, non segmentado, de superficie plana e resbaladiza, que impresiona dun gusano. O corpo estraño foi expulsado polo paciente durante a defecación, tras colocárselle un enema, expulsándose previamente unha esfera composta por corpos alargados esbrancuxados de menor tama ou, o que denomina a súa nai "niño de serpes" *sic.+

Enfoque individual (anamnesis, exploración, probas complementarias)
Antecedentes persoais: parálisis cerebral desde a infancia. Vida cama-sillón, totalmente dependente, atendido pola súa nai de 88 anos. Aprobada a Lei de Dependencia.

Tratamento habitual: clorazepato 5 mg/12h, clonazepam 2mg/12h, mirtazapina 15mg/24h, levodopa/carbidopa 25mg/8h.
Enfermidade actual: varón de 59 anos, que consulta ao seu MAP por produtos patológicos nas feces. De hábito estreñido, precisa de enemas de limpeza asiduamente.

Exame físico: afebril. Estable clínica e hemodinámicamente. Boa hidratación e perfusión de pel e mucosas. Eupneico en repouso. Non ingurgitación yugular. Pulsos simétricos. Non edemas en membros inferiores. Abdomen brando, depresible, non masas nin megalias palpables. Non doloroso á palpación. Non signos de irritación peritoneal. Puñopercusión bilateral negativa.
Analítica: hemograma con hemoglobina de 12.1 g/dL, hematocrito de 37.6%, volume corpuscular medio 97.7 fL, leucocitos 3960/mm3 (PMN 2360/mm, linfocitos 970/mm3), plaquetas 153000/mm3; bioquímica con glucemia de 82 mg/dL, función renal normal con creatinina 0.6 mg/dL, acedo úrico 4.9 mg/dL, albúmina 3.1 g/dL, proteínas totais 5.5 g/dL, colesterol en rango normal, triglicéridos en rango normal, perfil abdominal sen achados se interese, incluíndo enzimas hepáticas, bilirrubina e enzimas pancreáticas; proteinograma sen datos de interese; función tiroidea normal.

Cultivo de feces: envíase o presunto parásito a Microbiología, filiándose finalmente como "restos de mucosa intestinal asociado a restos vegetales".

Enfoque familiar e comunitario
Adminístrase mebendazol ao paciente e aos seus familiares 100 mg, dose única, a repetir en 2 semanas, de forma provisional e á espera de diagnóstico definitivo por parte de Microbiología. Danse medidas para limpeza de medio e do fogar.

Xuízo clínico (listado de problemas, diagnóstico diferencial)
Parasitosis (tricuriasis, tenia) vs. restos de mucosa e vegetales (falsa tenia).
Insuficiencia pancreática ou hepática: feces esteatorreicas e con fibras musculares intactas. Intolerancias alimenticias: gluten, celiaquía.
Infeccións digestivas non parasitarias.

Plan de acción e evolución
Administróuselle mebendazol 100 mg, dose única, como tratamento empírico pensando en tricuriasis, aínda que morfológicamente podía ser máis similar a tenia. Esperamos a diagnóstico microbiológico para engadir ou non tratamento erradicador fronte ao nemátodo vs. platelminto, e finalmente descartándose parasitosis, xa que nos atopabamos ante un paciente co tránsito intestinal diminuído ao presentar unha enfermidade neurológica de base, non foi necesario administralo.

Evolución: o paciente evolucionó sen incidencias, sen dor abdominal nin novas deposiciones referidas.
