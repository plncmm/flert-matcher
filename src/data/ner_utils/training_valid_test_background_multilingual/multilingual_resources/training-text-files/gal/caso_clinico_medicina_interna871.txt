Varón de 43 anos sen antecedentes, remitido desde Oftalmología por vitritis bilateral de probable etiología infecciosa. Refire perda de peso dun ano sen astenia nin anorexia e cadro catarral autolimitado unha semana antes. Recoñece relacións sexuais de risco 6 meses antes.
Á exploración física destaca: exantema en tronco e lesións palmoplantares suxestivas de gomas sifilíticos, sen adenopatías palpables e resto de exploración normal.

Probas Complementarias
- Analítica: bioquímica, hemograma, coagulación e gases venosos normais.
- Rx tórax: normal.
- ECG: normal.
Dada a sospeita de vitritis infecciosa e as lesións cutáneas do paciente, a primeira sospeita diagnóstica foi sífilis con afectación ocular, polo que solicitamos serología que resultou positiva (RPR: positivo, título 1/256, TPHA: positivo). Unha vez confirmado o diagnóstico de sífilis, procedemos a descartar afectación neurológica mediante TC cerebral (normal) e medición en LCR, sendo negativo. Solicitamos resto de serologías (VEB, CMV, Toxoplasma, VHA, VHC e VHD negativos; VIH positivo; VHB HBsAG positivo, Anti-HBc totais positivo, IgM anti HBcore negativo, Ag HBe positivo, Anti HBe negativo).
Co diagnóstico definitivo de vitritis secundaria a sífilis ocular e coinfección VIH estadio C3-VHB, o seguinte paso foi solicitar mantoux (negativo), estudo de VIH e TC tórax-abdomen-pelvis para descartar outra afectación secundaria (signos de hepatopatía crónica con hepatomegalia e esplenomegalia). Estudo VIH: Carga viral: 773.556 copias/mL. Test de resistencias: V108I (posible resistencia a neviparina). Subpoblaciones linfocitarias: CD4 152, CD8 796, CD4/CD8 0.19. HLA B5721 negativo.
