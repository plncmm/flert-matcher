Varón de 51 anos, natural de Illa Maior, fumador de 20 paquetes/ano, empregado nunha piscifactoría, afeccionado á cativa de galos e á recolecta de cangrejos.
Acode a urxencias por un cadro de 2 días de evolución consistente en astenia, hiporexia, artromialgias xeneralizadas de predominio en MMII, cefalea intensa retroorbitaria e 8-10 vómitos ao día que limitan a ingesta. Non presentou febre, diarrea, dor abdominal nin alteracións visuales.
Na exploración física non presenta alteracións reseñables excepto inyección conjuntival. Analíticamente destaca creatinina de 2.64 mg/dl, leucocitosis de 13740 con neutrofilia (83%), plaquetas de 50000 e GGT de 168 UI/l.
As características do cadro ata o momento oriéntannos máis cara a unha etiología infecciosa: descartamos malaria, dengue e febre amarela pola ausencia de viaxes ao estranxeiro; non podemos descartar polo momento unha infección por rickettsia, coxiella, yersinia, VIH, VEB ou virus hepatotropos entre outros. Solicítanse serologías para estas entidades e decídese proceder ao ingreso do paciente.
Realízanse unha ecografía de abdomen e unha radiografía de tórax nas que non se aprecian achados relevantes.
Iníciase antibioterapia empírica con ceftriaxona 1g IV/24h e vixiamos evolución. Tras 5 días de tratamento o paciente evoluciona favorablemente, desaparecendo a sintomatología e corrixíndose os valores analíticos alterados previamente; cunha creatinina de 0.58, 11720 leucocitos e 170000 plaquetas. Dada a evidente mejoría decídese alta a domicilio continuando antibioterapia empírica con cefixima 400 mg cada 24h ata completar os 7 días de tratamento.
Tras unha semana, o paciente, xa asintomático, recolle os resultados das serologías que resultan positivos para leptospira.
Un 10% das leptospirosis preséntanse clínicamente como síndrome de Weil: ictericia, insuficiencia renal e diátesis hemorrágica; o 90% adoitan cursar con febre, cefalea, mialgias e característicamente conxestión conjuntival.
O diagnóstico de leptospirosis baséase na clínica dentro dun contexto epidemiológico adecuado. Non hai posibilidade de cultivo directo e o diagnóstico serológico é de gran dificultade, precisando realizar serología no día +7 de inicio dos síntomas. Ante a sospeita clínica en ambiente epidemiológico compatible debe sospeitarse e iniciarse tratamento empírico.
