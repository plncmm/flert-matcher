Muller de 75 anos que ingresou no noso hospital por cadro de ataxia e alteracións cognitivas de 2 meses de evolución, acompañado de crise epilépticas nas últimas 24 h. Os seus familiares negaban febre ou cefalea. Como antecedentes persoais presentaba hipertensión ben controlada, diabetes, hiperlipidemia e hipotiroidismo. O seu tratamento habitual incluía levotiroxina 50 mcg, enalapril 20 mg, simvastatina 20 mg e metformina 2 gr ao día. Na exploración física presentaba estupor, atopábase afebril e normotensa cun Glasgow de 11 (6-3-2), hipertonía xeneralizada, movementos mioclónicos e nistagmus. Os reflexos estaban presentes e presentaba Babinsky esquerdo. Non tiña signos meníngeos. A auscultación cardiorrespiratoria e o resto da exploración non aportaron achados significativos. A analítica mostrou unha velocidade de sedimentación globular (VSG) normal. A función hepática, renal e tiroidea así como o ionograma, proteinograma, niveis de vitamina B e acedo fólico, RPR e gasometría venosa eran tamén normais. Os niveis de marcadores tumorales (alfa fetoproteína antígeno carcinoembrionario CAs 19.9, 125, 15.3 e enolasa neuroespecífica) calcitonina e beta- HCG non foron significativos. Con respecto ao estudo autoinmune (factor reumatoide, antígenos antinucleares, anti PR3, anti MPO, anti Ro e anti A, antimicrosomales, anticardiolipina e antiperoxidasa foron normais así como os niveis de ECA, crioglobulinas e crioaglutininas. A serología para VIH, VHB, VHC, Rickettsia, Borrelia, Mycoplasma, Coxiella, Brucella, Adenovirus, Echovirus e VHS tipo II resultaron negativas. A Ig G para VHS tipo I foi positiva (1/160), pero o título de Ig M non era significativo. A tomografía computarizada (TC) toracoabdominal e craneal eran normais, así como a resonancia magnética (RM) cerebral con secuencias vasculares. O EEG objetivó unha lentificación difusa con ondas theta-delta alternantes sen focalidades específicas nin paroxismos irritativos. A análise do LCR mostrou unha hiperproteinorraquia de 57,9 mg/dL con 2 leucocitos por campo e 620 hematíes por mm3. A glucosa, ADA, VDRL, cultivos, Ziehl-Neelsen e antígenos de neumococo foron irrelevantes. A citología tampouco mostrou alteracións. O estudo ampliouse solicitando niveis de acedo delta aminolevulínico, porfobilinógeno, plomo e arsénico en ouriña de 24 h, antigenuria de legionella, cortisol, ceruloplasmina e anticorpos de encefalitis paraneoplásica (anti- Hu, anti anfifisina e anti Ma-2) con resultado negativo. Unha segunda punción lumbar mostrou idénticos parámetros bioquímicos e microbiológicos e ANAs, Ig G contra Borrelia, inmunoglobulina e cuantificación de bandas e PCR para virus JC e Tropherima Whipplei negativos. Tanto a PCR para VHS tipo I como test de Harrington (determinación da proteína priónica 14-3-3 mediante inmunoblot e colorimetría) foron positivos. Iniciouse tratamento antiviral con aciclovir que foi reemplazado por ganciclovir por necrosis tubular aguda transitoria. Tras 3 semanas de tratamento non houbo resposta clínica, persistindo o estupor, con piramidalismo xeneralizado, nistagmus e mioclonías. Unha segunda RM cerebral, realizada 10 semanas tralo inicio da sintomatología volveu ser normal. Recibiuse o resultado do polimorfismo do codón 129 en LCR, mostrando homocigosidad para o xene da metionina (129 M/M), información compatible coa variante esporádica da ECJ. Realizouse unha biopsia cerebral que confirmaba perda neuronal e dexeneración esponxiforme con vacuolización e múltiples depósitos de PrP na inmunohistoquímica. Non se observaron signos de encefalitis herpética e a PCR do VHS-I na biopsia cerebral foi negativa. A paciente morreu 3 meses despois do inicio da sintomatología. A autopsia foi rexeitada.
