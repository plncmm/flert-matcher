Varón de 35 anos que ingresa por diplopía, cefalea, febre, vómitos, e debilidade en membros inferiores desde 2 días antes. Refería cadro catarral a semana previa. Destacaba antecedente de tabaquismo e consumo ocasional de cocaína. Na exploración presentaba lesións cutáneas paraesternales avermelladas non petequiales, bradipsiquia, diplopía binocular e paresia en extremidades inferiores, sen signos meníngeos nin alteracións da sensibilidade.
As probas complementarias que incluíron analítica, tóxicos en ouriña, radiografía de tórax e TAC craneal foron normais. A análise do líquido cefalorraquídeo mostrou un líquido claro, glucosa 59 mg/dl, proteínas 88 mg/dl e leucocitos 169/mm3 (>95% linfocitos+monocitos), ADA 11.2, hematíes 0. Ingresa con diagnóstico de meningitis linfocítica e iníciase tratamento con ceftriaxona, aciclovir, ampicilina e dexametasona. En planta, ampliouse o estudo con hemocultivos, serologías en plasma e LCR para diferentes parásitos, virus e micobacterias, todos negativos, excepto un primeiro Elisa para VIH débilmente positivo, que se confirma cun forte positivo nunha 2a determinación uns días despois, con Western-Blot positivo e ARN-VIH en LCR de 396.786 copias/ml. En interrogatorio dirixido refire relacións sexuais de risco e dous episodios de herpes zóster.
Nos días sucesivos presentou empeoramiento neurológico con paraparesia, alteracións sensitivas (hipoestesia en extremidades inferiores, disestesia abdominal, hipoestesia facial) e arreflexia rotuliana, objetivándose no electromiograma polirradiculoneuritis aguda de predominio proximal, suxestivo de variante de Síndrome de Guillain- Barré. Progresivamente, o paciente presentou un cadro de fluctuación do nivel de conciencia con desorientación e axitación, polo que se realiza TAC e RM craneales e punción lumbar, con resultados normais, e electroencefalograma, con patrón compatible con encefalopatía difusa. Iniciouse tratamento de choque con zidovudina, lamivudina, raltegravir e darunavir/ritonavir, suspendendo este último fármaco tras unhas semanas. O paciente presentou mejoría progresiva, quedando sen secuelas neurológicas salvo unha marcha levemente parética. O diagnóstico final foi meningoencefalitis e polirradiculopatía asociadas a primoinfección por VIH.
