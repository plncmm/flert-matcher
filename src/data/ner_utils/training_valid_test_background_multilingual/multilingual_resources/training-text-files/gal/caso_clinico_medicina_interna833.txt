Trátase dun varón de 28 anos, consumidor habitual de cannabis, con historia de válvula aórtica bicúspide con seguimiento por Cardiología desde fai 7 anos por insuficiencia aórtica moderada con deterioro leve de clase funcional, pendente de sustitución valvular. O paciente acode a Urxencias do noso centro por disnea progresiva de dez días de evolución, ata facerse de mínimos esforzos. Refire tamén intensa dor abdominal a nivel de hipocondrio esquerdo e fosa ilíaca ipsilateral. Tamén presenta sensación distérmica no último día, con tiritona, sen haber termometrado febre. Non consumira drogas por vía parenteral nin había ter procedementos de ningún tipo. En Urxencias, o paciente presentaba regular estado xeral, con tensión sistólica de 90 mmHg e frecuencia de 125 lpm, con temperatura 38.3oC. Á auscultación destacaba un sopro protodiastólico de alta frecuencia e intensidade decreciente en foco aórtico, e crepitantes bibasales. O abdomen era doloroso a palpación profunda predominantemente en hemiabdomen esquerdo. O electrocardiograma mostrou taquicardia sinusal sen outras alteracións. A radiografía de tórax presentaba aumento difuso de trama broncovascular. A analítica mostrou elevación de PCR e leucocitosis con neutrofilia. Extráense dous sets de hemocultivos e iníciase antibioterapia empírica con ampicilina, ceftriaxona e daptomicina. Realízase ecocardiograma transtorácico (ETT) que mostra válvula aortica bicúspide con imaxe compatible con vegetación de endocarditis en bordo lateral de comisura posterior. Tamén se observa un V.I. moderadamente dilatado con insuficiencia aórtica grave. A dor cede con analgesia convencional. A febre cede con paracetamol e antibioterapia e o paciente se estabiliza. Realízase TC abdominal que mostra infartos esplénicos múltiples e un en polo renal esquerdo. Os hemocultivos son informados ás 24 horas como Lactobacillus rhamnosus, sendo o microorganismo sensible a todos os antibióticos testados salvo vancomicina. Realízase sustitución valvular aórtica 5 días logo da súa chegada a Urxencias, atopándose válvula aórtica bicúspide con verrugas endocardíticas en cara ventricular de ambos veos, implantándose válvula protésica biolóxica sen complicaciones. En planta, á anamnesis dirixida, o paciente recoñeceu ingesta diaria de produtos lácteos probióticos. Finalmente, tras cumprir seis semanas de antibioterapia con ampicilina, os 5 primeiros días asociado a gentamicina, o paciente foi dado de alta definitiva, con clase funcional I da NYHA.
