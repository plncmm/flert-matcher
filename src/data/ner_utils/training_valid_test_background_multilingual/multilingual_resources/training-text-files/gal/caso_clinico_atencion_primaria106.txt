Motivo de consulta
Dor de cabeza e mareos.

Enfoque individual (anamnesis, exploración, probas complementarias)
Varón de 52 anos sen outros antecedentes persoais que infección por VIH de máis de 10 anos de evolución, con bo control inmunovirológico (CD4 950 cél/μl, CD8 853 cél/μl, leucocitos 5.010 x103/μl, carga viral indetectable) que realiza tratamento inhibidores da transcriptasa inversa análogos de nucleósidos, sen sufrir complicaciones definitorias de SIDA; polo tanto nun estadio A1. Consultou por cefalea holocraneal e mareos de 15 días de evolución, asociando ademais somnolencia de predominio diurno, astenia e anorexia en aumento nas últimas semanas e perda de peso de 5 kg ademais de sudoración profusa sen calafrío e afebril. O paciente expresa estar angustiado porque sente que nas últimas semanas esquecer as cousas cotiás e di ter choro inmotivado de forma espontánea.

Á exploración atopábase consciente, orientado e colaborador, eupneico en repouso e hemodinamicamente estable, con auscultación cardiopulmonar e exploración abdominal anodina. A nivel neurológico tan só era rechamante a presenza dun Romberg patológico, e mínima parálisis facial gestual, sen que presentase no momento rixidez nucal, nin outros signos de irritación meníngea, así como tampouco outra focalidad neurológica a nivel dos pares craneales, nin alteracións sensitivo-motoras, presentando o paciente unha marcha normal, non atáxica, sen lateralizaciones, nin dismetría, pero si con certa letargia dos movementos, que resultaba evidente ata para o paciente.

- Analítica: Hemograma: hemoglobina 17,9g/dl, Plaquetas 235x103/μl, Leucocitos 9,76 x103/μl, Linfocitos 3,26 x103/μl, Neutrofilos 5,72 x103/μl.
Coagulación: Fibrinógeno 511mg/dl, resto normal.
Bioquímica: Glucosa 86 mg/dl, Albúmina 4,6 g/dl, Urea 7,1mg/dl, Filtrado glomerular 69 mL/min, Creatinina 1,18 mg/dL, perfil hidroelectrolítico e hepático normal.
PCR: 0.14 mg/L
Gasometría arterial: Ph 7,469, PaCO2 31,1 mmHg, PaO2 126 mmHg, SaO2 98.3% , HCO3 22,6 mmol/L.
Ouriña: normal.
- TAC craneal: LOE cerebral hiperdensa, a nivel do corpo calloso, que cruza a liña media e contacta co epéndimo, con edema perilesional e lixeiro efecto masa sobre as astas posteriores dos ventrículos laterales, altamente suxestivos de Linfoma Cerebral Primario.

Xuízo clínico (listado de problemas, diagnóstico diferencial)
O primeiro diagnóstico que se deu en Urxencias para, posterior ingreso, foi lesión cerebral compatible con Linfoma Cerebral Primario en paciente VIH estadio A1, que tras este achado pasa a ser clasificado como estadio C1.

Plan de acción e evolución
Ingresouse en Medicina Interna para ampliar estudo con RNM craneal con contraste, BodyTAC (ambas probas de imaxe sen achados diferentes ás do TC craneal ) e unha analítica con serología IgG CMV positivo con IgM negativo, IgG Toxoplasma positivo IgM negativo, subpoblaciones linfocitarias con CD4 954 cél/μl con carga viral indetectable. Durante o ingreso, refería atoparse bastante mellor referente aos seus cefaleas tralo tratamento con corticoides. Persiste a paralasis facial dereita con Romberg positivo o cal foi negativo tras varios días de tratamento con corticoides.
Se contactó con Neurocirugía para valoración de tratamento oncológico.
A nivel ético, suscítallenos o seguinte dilema, posto que os familiares, que descoñecen a inmunodeficiencia asociada á infección por VIH que padece o paciente, solicitan que non se informe ao paciente sobre a súa enfermidade actual ou a gravidade da mesma. Ante este dobre pacto de silencio, o médico de familia que o vai a seguir valorando en sucesivas consultas ten un papel intermediario e comunicativo para dar as explicacións pertinentes ao paciente e familiares sen falar de forma directa da súa patología, polo menos ata o momento que el mesmo nolo refira.
