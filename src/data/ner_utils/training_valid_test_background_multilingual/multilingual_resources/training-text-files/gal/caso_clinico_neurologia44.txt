Anamnesis
Muller de 67 anos de idade que acode a Urxencias por cefalea continua de 2 semanas de evolución localizada a nivel retroocular e irradiación frontal, sen síntomas vegetativos acompañantes, que dificultaba o descanso nocturno e non cedía con analgesia convencional. Ademais, ao cadro de cefalea fóiselle engadindo de forma progresiva diplopía nos días previos. Presenta como antecedentes persoais alergia a corticoides, hipertensión arterial, tuberculosis pulmonar e ganglionar tratada durante 9 meses e cardiopatía isquémica.

Exame físico
A exploración física xeral non obxectiva alteracións. Na exploración neurológica obsérvase unha campimetría normal con limitación para a abducción máis importante que á aducción, con afectación da supra e infraducción do ollo esquerdo1, e leve discromatopsia. No exame do fondo de ollo descríbese unha papila de bordos nítidos. A paciente é valorada por Oftalmología, describindo estes unha leve alteración do epitelio retiniano macular, PIO 18 mmHg, non vitritis nin vasculitis.

Probas complementarias
No Servizo de Urxencias solicítanse:
• Analítica sanguínea, na que destaca ionograma cunha hiponatremia de 124 mmol/l e creatinina de 93 mmol/l, con fórmula e coagulación normais.
• Radiografía de tórax e electrocardiograma sen alteracións.
• Tomografía computarizada (TC) craneal sen signos de alteracións parenquimatosas, hemorragias, masas ou ventriculomegalia.
• Na punción lumbar obtéñense 0 células, glucorraquia e proteinorraquia dentro dos valores normais, e non se observan xermes en tinción de gram, bacilos acedo-alcohol resistentes nin hongos.

Durante a hospitalización en planta de Neurología solicítanse:
• Analítica con marcadores inmunofenotípicos, electroforesis de proteínas, factor reumatoide e estudo de complemento, sen alteracións. Obtéñense ANA e c-ANCA positivos a un título de 1/80.
• Proteína de Bence-Jones en ouriña, negativa.
• Serologías de VIH e lúes, negativas.
• Resonancia magnética: obsérvase asimetría dos seos cavernosos con engrosamiento da parede do seo esquerdo, con captación de contraste na paquimeninge da fosa craneal media esquerda, base do cráneo ata a fosa pterigomaxilar.
• Valoración otorrinolaringológica: dismorfia septal esquerda, con meatos medios libres bilaterales, receso esfenoetmoidal libre e cavum normal.
• TC torácica de alta resolución: se objetivan múltiples opacidades nodulares subcentimétricas, que en estudos previos xa se atopaban presentes, pero achando algunhas novas que orientan a reactivación de tuberculosis latente.
• TC abdominal sen alteracións.
• Biopsia de fosa pterigomaxilar: mostra material granulomatoso, tecido fibroso e células inflamatorias.

Diagnóstico
Trala exploración neurológica oriéntase o caso como síndrome do seo cavernoso. Suscítanse tres hipótese:
• Reactivación tuberculosa. A paciente fora diagnosticada e tratada correctamente para tuberculosis e, dado que non se chegaron a illar micobacterias, decidiuse ampliar o diagnóstico diferencial a outras enfermidades granulomatosas.
• Proceso neoformativo, que se descarta mediante marcadores inmunofenotípicos e biopsia.
• Enfermidade sistémica inflamatoria, que dada a presenza de anticorpos tipo c-ANCA, a insuficiencia renal leve e as imaxes de afectación do seo cavernoso con extensión ao territorio ORL, orientan cara a unha granulomatosis con poliangeítis (enfermidade de Wegener). No entanto, a paciente non cumpre os criterios clásicos de enfermidade de Wegener, aínda que existe unha forte sospeita dunha forma limitada da mesma.

Tratamento
Dado o antecedente de tuberculosis e a posible alergia a corticoides, decídese non iniciar tratamento empírico. A medida que a orientación diagnóstica aproxímase a unha vasculitis, suscítase a posibilidade de realizar terapia de desensibilización con corticoides, pero a paciente é reacia e a cefalea mellora con analgesia convencional, aínda que persisten a oftalmoparesia e a discromatopsia.

Evolución
A paciente é dada de alta con bo control da dor, aínda que persiste a diplopía na visión binocular. Pasados 15 días, a paciente reconsulta por lesións petequiales nas extremidades, presentando deterioro das cifras de función renal, polo que se practica unha biopsia renal, na que se obxectiva necrosis fibrinoide sen semilunas, engadíndose clínica de hemoptisis con imaxes de TC sugerentes de hemorragia alveolar. Comézase tratamento con ciclofosfamida e prednisona en bolos, e dada a afectación pulmonar, inícianse plasmaféresis e hemodiafiltración vena-vena. Tras 3 semanas de tratamento, conséguese a remisión da clínica, a movilidad ocular é normal e non dolorosa, e é dada de alta ao seu domicilio con controis ambulatorios. Doce meses despois, por mor dunha infección respiratoria vírica complicada pola inmunosupresión e a sobreinfección bacteriana, a paciente falece na Unidade de Coidados Intensivos.
