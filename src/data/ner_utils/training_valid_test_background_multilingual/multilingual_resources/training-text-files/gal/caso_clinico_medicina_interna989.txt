Paciente de 58 anos sen hábitos tóxicos nin alergias medicamentosas. Antecedentes médicos de HPB, alopecia areata universal, gastritis crónica e infección por Helicobacter pilory, recibiu tratamento erradicador. En tratamento habitual con Omeprazol. Desde a semana previa ao ingreso o paciente foi diagnosticado dunha otitis media aguda recibindo tratamento con Amoxicilina, Dipirona e ibuprofeno. Persistindo distermia e asociándose diaforesis e astenia intensa, acudindo a urxencias. Ao exame físico en urxencias destacaba febre de 39oC, faringe hiperémica sen exudados, non se palpaban adenopatías periféricas. Dor á palpación epigástrica sen peritonismo, resto normal. Na analítica de urxencias destaca leucopenia con neutropenia de 200/L. Sen anemia nin trombocitopenia. Orientándose inicialmente como probable neutropenia farmacológica asociada a metamizol. Iniciou tratamento con Filgrastim e antibioterapia con piperacilina- tazobactam, presentou unha candidiasis orofaríngea iniciándose tratamento con fluconazol. Persistencia da febre sen recuperación da agranulocitosis, presentando aftas bucais dolorosas que posteriormente resultou positiva a PCR para virus herpes recibindo tratamento con aciclovir. Logo de 11 días de tratamento con Filgrastim se objetivó pancitopenia así como elevación progresiva das transaminasas polo que se retirou o tratamento con piperacilina tazobactam cambiando a Cefepime.
Realizouse punción de medula ósea evidenciándose signos de necrosis de medula ósea. Dentro das causas da necrosis medular investigouse a infecciosa por observar estruturas similares a hongos no aspirado polo que se iniciou tratamento con caspofungina que se retirou posteriormente por PCR panfúngica negativa, realizouse estudo serológico de virus que resultou negativo. Non se observou infiltrado neoplásico na biopsia, descartando patología maligna hematológica, realizouse TC toracoabdominal para estudo de extensión dun tumor sólido que foi negativo. Debido a persistencia da pancitopenia revísanse analíticas previas onde se evidencia que o valor de LDH é normal, o que indicaba que a necrosis medular podería tratarse dun proceso agudo relacionado con fármacos, polo que se decide manter únicamente o tratamento con fluconazol e antitérmicos, mellorando clínicamente e normalización dos valores de todas as series hemáticas. Orientado finalmente como necrosis medular aguda paradoxal á administración de factor estimulador de colonias granulocíticas.
