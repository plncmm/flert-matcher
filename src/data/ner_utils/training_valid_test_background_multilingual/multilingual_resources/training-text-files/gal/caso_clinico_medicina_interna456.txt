Presentamos o caso dun varón de 36 anos que practica sexo con homes (HSH), diagnosticado de infección por VIH en 2014 (Nadir CD4 165). Fumador e policonsumidor de tóxicos (Chemsex e Slamsex). foi tratado de múltiples Infeccións de Transmisión Sexual (ITS) e mantén unha adherencia ao tratamento antirretroviral (TAR) do 50%.
En 2017 consulta por poliadenopatías asociado a síntomas B (CD4 27%, 562 cels/ mL, cociente CD4/CD8=0.37 e CV VIH 5.7 log), solicítase unha biopsia ganglionar. Pérdese o seguimiento e acode aos 8 meses por aumento de tamaño das adenopatías. Sospeitando un trastorno linfoproliferativo realízanse, entre outras, unha biopsia ganglionar e un TC/PET (adenopatías supra e infradiafragmáticas). A PCR cualitativa de virus herpes en soro para VHH-4 foi positiva (VHH-8 negativa). O diagnóstico definitivo foi Sarcoma de Kaposi (SK) ganglionar cuxos principais factores de risco son o baixo reconto de linfocitos CD4 e a elevada carga viral. Reiníciase o TAR con ABC/3TC/DTG.
O paciente continúa o consumo de drogas. Aos seis meses do diagnóstico (CV VIH<1,57 log) compróbase mediante TC o aumento constante das adenopatías cervicales. A segunda biopsia ganglionar confirma o diagnóstico de proceso linfoproliferativo asociado a VIH tipo linfoma difuso de células grandes con afectación focal por sarcoma de Kaposi (VHH 8 +). Iníciase o tratamento con R-CHOP e actualmente o paciente mantense en remisión completa. O SK ganglionar, inclúese no diagnóstico diferencial de poliadenopatías nun paciente con infección VIH e mal control virológico. O VHH8, herpesvirus do sarcoma de Kaposi (HVSK), produce patología en formas tumorales ou síndromes linfoproliferativos. A implicación da infección por VIH e VEB na patogenia dos linfomas foi ampliamente demostrada. É fundamental o diagnóstico de sospeita de linfoma ante todo paciente VIH con viremia por VEB (HVV-4), podería anticipar o desenvolvemento dun futuro linfoma.
