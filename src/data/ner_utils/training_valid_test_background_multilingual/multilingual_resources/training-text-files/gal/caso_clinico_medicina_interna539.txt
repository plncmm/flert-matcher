Varón de 39 anos que consulta en urxencias por debilidade en membro inferior esquerdo (MII) dunhas 12 horas aproximadamente de evolución sen outra clínica engadida. Como antecedentes, fumador e consumidor de cocaína, sen outra patología de interese.
Á súa chegada, TA 120/70 mmHg FC: 94 lpm Ta:36.5oC. En exploración neurológica, consciente, orientado. Destaca anisocoria, pupila dereita de maior tamaño, apenas reactiva á luz, pupila esquerda con reflexo fotomotor conservado, mantén reflexo de acomodación, compatible con pupilas de Argyll Robertson. Ademais, déficit motor en MII de predominio distal (3/5) con hipoestesia e RCP extensor esquerdo. Resto de exploración normal, fóra diso posible cándida en mucosa yugal, sen lesións cutáneas.
Realízanse probas complementarias con ECG, Rx tórax e analítica básica sen achados de interese, salvo ouriña que confirma a positividad para cocaína. En TAC cráneo simple obsérvase imaxe compatible con infarto lacunar cápsulo- lenticular dereito agudo-subgudo precoz.
En planta de Neurología, complétase estudo de ictus en paciente novo e se obxectiva ELISA VIH e W Blot positivos, así como ac.treponema pallidum positivo, con RPR positivo a 1/64, resto de serologías e autoinmunidad normais. En angioTAC cerebral e de troncos supraaórticos infórmase de múltiples infartos parcheados suxestivo de proceso vasculítico e estenosis 30-45% de arteria carótida interna esquerda. Ante estes achados, trasládase a Medicina Interna e complétase estudo que mostra PCR VIH: 116805 copias/ml, subtipo B sen resistencias primarias e CD4 totais 227 (12%), CD8 1535 (80%), cociente 0.15. Dado o contexto do paciente, realízase punción lumbar e obtense VDRL positivo en LCR (Negativo para Ag.Cryptococcus, Borrelia burgdorferi, micobacterias. Bioquímica: ADA 8, Leucocitos 48 cel, L.mononucleares 98%) sendo isto diagnóstico de neurosífilis polo que se inicia tratamento con Penicilina G 4 mill UI/4 horas iv durante 14 días. O paciente presenta mejoría progresiva con recuperación parcial de movilidad de MII con rehabilitación diaria. Aos 10 días de ingreso, comeza con tratamento con TFV/FTC/Elvitegravir / cobicistat con boa tolerancia inicial, polo que ao 25ou día de ingreso é alta con diagnóstico de sífilis meningovascular, neurosífilis e infección por VIH estadio B3.
