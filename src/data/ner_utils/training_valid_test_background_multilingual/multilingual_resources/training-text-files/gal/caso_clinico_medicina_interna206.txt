Paciente de 51 anos que acode a urxencias por febre de 10 días de evolución. Non refire antecedentes de interese salvo tabaquismo de 12 cigarros/día. Na anamnesis refire sensación distérmica negando sintomatología infecciosa a calquera nivel. Refire excursións ao campo para recoller setas, negando picaduras de insectos. Non refire antecedentes epidemiológicos relevantes salvo contacto con familiares mejicanos, que veñen a España trala morte do seu irmán. En urxencias o paciente permanece hemodinámicamente estable, con temperatura de 37.6oC; exploración física normal, sen lesións cutáneas objetivadas. Analíticamente destaca leve trombopenia (105.000), discreta hipertransaminasemia, ademais de elevación doutros reactantes de fase aguda. Radiografía de tórax sen consolidados neumónicos. Ingresa en Medicina Interna (M.I.) para estudo de síndrome febril sen foco.
No ingreso o paciente permanece afebril. Reinterrogado refire contacto cun cordeiro recentemente nado dúas semanas antes do inicio da sintomatología. Neste momento apréciase na exploración física un exantema morbiliforme evanescente, resto sen cambios. Na analítica persiste únicamente a hipertransaminasemia. Solicítase ecografía abdominal onde se observa leve hepatoesplenomegalia. Solicítanse serologías víricas e bacterianas dando de alta con revisión en dúas semanas en consultas de M.I.
Sen esperar á consulta, acode a urxencias sete días despois por recurrencia de febre, polo que reingresa en M.I. (exploración normal e analítica na que persiste a hipertransaminasemia). As serologías son negativas para virus hepatotropos, VIH, CMV, Toxoplasma, Leishmania, treponémicas e rickettsias, IgM indeterminada para CMV; atopándose positivas IgM de VEB, IgM e IgG de Borrellia e IgM de Coxiella con IgG negativa. Ante estes resultados, iníciase doxiciclina 100 mg cada 12 horas durante 14 días e realízase ecocardiograma transtorácico que non evidencia alteracións valvulares suxestivas de endocarditis.
Envíase a consultas de M.I. con novas serologías en 15 días, demostrándose nestas últimas a negatividad de todas as anteriormente positivas (considerándose as previas falsos positivos) fóra diso a seroconversión a IgG de Coxiella (antígenos de fase II positivos), diagnosticándose de Febre Q en fase aguda.
