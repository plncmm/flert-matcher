Anamnesis
Muller de 79 anos, con antecedente persoal de hipertensión arterial en tratamento farmacológico, sen outros antecedentes medico-quirúrgicos destacables. Foi derivada ao Servizo de Urxencias polo seu Médico de Atención Primaria pola sospeita dun absceso cervical tras unha picadura de artrópodo, solicitando a extracción quirúrgica do mesmo. A paciente refería sufrir unha picadura no medio urbano a nivel cervical facía 24 horas, habendo observado eritema local nas horas posteriores así como prurito intenso. Non aplicara ningún tratamento tópico previo, nin introducira fármacos novos de xeito recente. Refería presentar un bo estado xeral, aínda que tiña dificultade para a conciliación do soño debido ao prurito. Nin a paciente nin o seu familiar observaran alteracións cervicales preexistentes á picadura. Na anamnesis, non se constatou ningún outro antecedente epidemiológico destacable.

Exploración física
Na exploración física xeral a paciente presentaba un bo estado xeral, aínda que era destacable un estado de nerviosismo, que atribuía ao prurito. Ademais, tiña unha importante elevación das cifras tensionales (210/120 mmHg), con frecuencia cardíaca e saturación basal de osíxeno, dentro do rango normal. Non se termometró febre. Na auscultación cardíaca a paciente estaba rítmica, aínda que era rechamante un sopro carotídeo unilateral, na zona laterocervical dereita (na que a paciente refería presentar a picadura). Na exploración dermatológica observábase un área circular pulsátil a nivel da rexión laterocervical dereita, na súa porción proximal. De xeito máis distal observábase unha placa eritematosa mal delimitada, con discreto aumento de temperatura local, cunha placa habonosa de menor tamaño no seu interior, que presentaba un punto central. Non se observaron outros achados destacables, incluíndo unha exploración neurológica sistemática.

Exploracións complementarias
Realizouse unha interconsulta a Cirugía Vascular, ante a sospeita dunha anomalía dos troncos supraaórticos preexistente, que fose clínicamente máis evidente debido á elevación das cifras tensionales. Realizaron unha ecografía doppler que mostrou un fluxo turbulento a nivel de carótida común dereita, con sospeita dun traxecto tortuoso a nivel de tronco braquiocefálico. Para un correcto estudo do caso, recomendouse realizar un Angio-TC de troncos supraaórticos de xeito programado.

Diagnóstico
Picadura de artrópodo en rexión cervical, coincidente con área de dolicoectasia da arteria carótida común dereita, en paciente cunha urxencia hipertensiva.

Tratamento
A actitude prioritaria con esta paciente no Servizo de Urxencias foi diminuír as cifras tensionales, para o que se iniciou un tratamento antihipertensivo oral. Ademais, proporcionouse un antihistamínico oral (2 mg de dexclorfeniramina maleato) e un corticoide tópico (Furoato de mometasona ao 0,1%), encamiñados ao manexo da picadura de artrópodo referida.

Evolución
Reinterrogamos a paciente e familiar sobre a existencia previa da masa pulsátil cervical e referían que nunca antes a observaron. Trala corrección das cifras tensionales, a área pulsátil cervical era prácticamente imperceptible, aínda que persistía o sopro carotídeo unilateral. Ao alta, a paciente foi derivada a Consultas de Cirugía Vascular e Neurología para completar o estudo e inicio de tratamento antiagregante profiláctico. Ás dúas semanas da visita a Urxencias, revisouse á paciente observando unha desaparición completa da placa eritematosa cervical, con ausencia de prurito asociado.
Con todo o anterior, chegouse ao diagnóstico de picadura de artrópodo cervical, coincidente con dolicoectasia de carótida común dereita, manifestada como masa pulsátil cervical no contexto dunha urxencia hipertensiva.
Con todo o anterior, chegouse ao diagnóstico de picadura de artrópodo cervical, coincidente con dolicoectasia de carótida común dereita, manifestada como masa pulsátil cervical no contexto dunha urxencia hipertensiva.
