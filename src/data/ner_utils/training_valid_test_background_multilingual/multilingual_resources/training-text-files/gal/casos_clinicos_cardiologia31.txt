Varón de 61 anos de idade que acode en xuño do 2010 á consulta de Medicina Interna para o estudo dunha febrícula case diaria e ocasionalmente febre maior de 38oC. Entre os seus antecedentes persoais destacaban: hipertensión arterial, hipercolesterolemia, hemocromatosis en tratamento con sangrías periódicas ata un ano antes, exfumador e portador de válvula mitral protésica e stent desde o ano 2008 por presentar unha cardiopatía isquémica con afectación bivaso.

Seis meses antes o paciente comienzó de forma progresiva con febrícula, astenia, hiporexia e tos. En marzo dese mesmo ano ingresou remitido polo seu médico de Atención Primaria, ante o achado de tres micronódulos pulmonares periféricos de 5 mm. As exploracións complementarias revelaron anemia normocrómica moderada, elevación da VSG e a PCR xunto cunha importante esplenomegalia homogénea. Non se constatou febre e foi dado de alta para continuar o estudo en Consultas Externas. En abril volveu acudir a Urxencias por febre de 38,7oC e dor tipo pleurítico en hemitórax esquerdo. Extraéronselle dous hemocultivos que foron negativos tras 5 días de incubación. Iniciou tratamento antibiótico empírico con amoxicilina/clávulanico con mejoría parcial dos síntomas. Desde a consulta de Medicina Interna e ante un novo empeoramiento dos síntomas decídese ingresarlle. Nese momento presentaba anemia con cifras de ferro de 34 mcg/dl, unha velocidade de 56mm/h e PCR de 3,6 mg/dl. A TAC toraco-abdominal mostraba esplenomegalia con imaxe compatible con infartos esplénicos e persistencia dos citados micronódulos pulmonares sen cambios. Realizouse un ecocardiograma transesofágico que mostrou prótesis mitral mecánica con dúas imaxes de vegetación, unha medial de 14 x 5 mm e outra lateral de 13 x 4 mm na cara auricular. Non había disfunción protésica. Extráenselle tres hemocultivos (frascos aerobio e anaerobio). Nos tres frascos anaerobios creceu unbacilo grampositivo pleomórfico, que non forma esporas, aos 7, 8 e 10 días. O illamento enviouse ao Centro Nacional de Microbiología de Majadahonda onde foi identificado como Propionibacterium acnes por amplificación e secuenciación do xene 16S rARN. Cando inicialmente infórmase do crecemento dun bacilo grampositivo anaerobio nos hemocultivos o paciente tratouse con vancomicina, ceftriaxona e gentamicina. Posteriormente se cambina ceftriaxona e gentamicina por clindamicina. Trala sospeita de que o microorganismo fose P. acnes, decídese cambiar a antibioterapia a penicilina G sódica, 4.000.000 UI cada 4 h. A evolución do paciente ao comezo do tratamento foi favorable, pero a reaparición de febre con picos superiores a 38oC aos dez días, xunto aos resultados dun segundo ecocardiograma transesofágico (sen cambios respecto ao previo), aconsellaron a realización de intervención quirúrgica para recambio da prótesis.
