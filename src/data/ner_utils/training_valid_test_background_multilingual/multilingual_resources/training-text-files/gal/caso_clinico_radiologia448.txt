Muller de 68 anos. Acode ao Servizo de Urxencias por disnea e febre de tres días de evolución. Previamente unha semana de malestar xeral con vómitos. Nas análises, datos de sepsis. Na TC abdominopélvica tras contraste, visualízase reticulación adxacente á cabeza e proceso uncinado do páncreas, que impresiona de pancreatitis. No fígado, chaman a atención numerosas imaxes hipodensas en ambos lóbulos hepáticos, de morfología redondeada e disposición discretamente arracimada, sen captación de contraste. Presenta así mesmo trombosis parcial de vena porta principal, vena mesentérica superior e vena suprahepática media.

Suscítase o diagnóstico de pileflebitis con abscesos hepáticos de probable orixe pancreático, suscitando como diagnóstico diferencial menos probable metástasis de orixe descoñecida. Tras antibioterapia, en controis sucesivos diminúe o número e tamaño dos abscesos hepáticos, así como as imaxes de trombosis, confirmando a sospeita dun cadro infeccioso.
