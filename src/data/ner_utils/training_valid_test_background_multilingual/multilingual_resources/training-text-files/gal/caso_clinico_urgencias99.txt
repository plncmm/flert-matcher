Varón de 44 anos que consulta por emesis catro horas logo da ingesta de follas de adelfa en infusión con fins autolíticos. Antecedentes persoais: síndrome depresiva. Exploración: bo estado xeral, consciente e orientado. Tensión arterial 128/78, frecuencia cardiaca 45 lpm, saturación de osíxeno 92% con FiO2 21%, temperatura corporal 36,4oC. Auscultación cardiorrespiratoria: tons rítmicos a 45 lpm, murmullo vesicular conservado. Abdomen normal. Extremidades sen edemas e con pulsos simétricos. Exploración neurológica sen focalidad. Probas complementarias: analítica con función renal e hepática normais; digoxinemia 0,3. Electrocardiograma: bradicardia sinusal a 45 lpm. Discusión: A ingesta de plantas con glucósidos cardiotónicos pode provocar clínica similar á intoxicación digitálica. Son esteroides glucosilados con efecto inotrópico positivo. Na intoxicación aguda por N. oleander aparecen efectos similares aos da intoxicación por digoxina; inicialmente son digestivos e a continuación taqui-bradiarritmias que poden asociar bloqueos auriculo-ventriculares. Si o cadro progresa, pode aparecer taquicardia, fibrilación ou asistolia. O tratamento e manexo vai encamiñado a: administración de antieméticos, previr deshidratación e monitorización. O lavado gástrico e o carbón activado son técnicas empregadas, aínda que se realizaron estudos con resultados contradictorios. Hai que corrixir os trastornos electrolíticos, a hipokaliemia ou hiperkaliemia. As bradiarritmias son tratadas con atropina ou isoprenalina e en casos severos con marcapasos transitorios. As taquiarritmias teñen peor pronóstico e son de peor manexo terapeútico. Nin a diálisis nin a hemoperfusión demostráronse eficaces. Nos pacientes máis graves pódense empregar anticorpos. A oleandrina presenta reactividad cruzada coa digoxina polo que se poden detectar no sangue do paciente niveis de digoxinemia falsamente positivos, aínda que a relación entre a digoxinemia e os auténticos niveis de oleandrina non é lineal. Esta falta de correlación é reflectida en diversos casos atopados en bibliografía científica; xa que logo, a determinación de olendrina mediante os métodos usados para a detección plasmática de niveis de digoxinemia non presenta un valor cuantitativo relevante, pero confírmanos a sospeita de intoxicación por N. oleander. Describíronse diversos métodos inmunoquímicos para a cuantificación de oleandrina, pero non en todos os laboratorios convencionais é posible a determinación; si podemos dispoñer dos niveis de digoxinemia aínda que como se reflicte no caso que presentamos o que non se eleven por encima do nivel tóxico non anula a aparición de trastornos do ritmo cardiaco.
