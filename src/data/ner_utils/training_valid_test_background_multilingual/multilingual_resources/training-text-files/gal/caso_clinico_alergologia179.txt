Pícara de 4 anos de idade con diagnóstico de alergia a proteínas de leite de vaca, alergia a ovo, asma episódica frecuente por sensibilización a ácaros do po e dermatitis atópica leve. En período neonatal tomou un biberón con fórmula adaptada con boa tolerancia, tras o cal continuou con lactancia materna. Aos 5 meses, tras reintroducir fórmula de adaptación, presentou urticaria e estridor laríngeo polo que se retira e continúa con fórmula de soia. En 2011 acudiu á nosa consulta, realizouse prick test con batería de proteínas de leite de vaca e fraccións e CAP específico, con resultado positivo en todos os casos (IgE total: 129.80, LV 25.40, Á < 0.10, BLG 23.50, caseína 14.80, soro de leite 22.60). En 2013 presentou shock anafiláctico tras ingesta accidental de sobremesa con trazas de leite, e en 2014, decídese incluír en procedemento de desensibilización a PLV (previo estudo con probas cutáneas en Prick positivas e CAP, con valores superiores ao previo). Malia premedicación, presentou reaccións adversas frecuentes, en varias ocasións severas, decidíndose interromper o tratamento. Solicitouse o emprego de uso compasivo de Omalizumab, e tralo seu inicio, reiniciouse procedemento, con boa tolerancia, logrando finalizalo sen incidencias. Actualmente continúa con omalizumab, e realiza dieta libre en canto a PLV refírese.

O omalizumab foi útil en alergia alimentaria como adyuvante en procedementos de inducción á tolerancia. No noso caso, conseguiuse a tolerancia tras fracaso de procedemento previo.
