Muller de 51 anos de idade, con antecedentes de anexectomía unilateral por endometriosis, que tras 24 horas de evolución presenta febre de ata 40 oC e odinofagia, remitindo dita sintomatología parcialmente con antiinflamatorios non esteroideos (AINE). Posteriormente aparecen vómitos e varias deposiciones diarreicas, con persistencia da síndrome febril, polo que acode ao centro de saúde. Trala súa valoración médica prescríbese tratamento antitérmico e observación domiciliaria. Horas despois sofre un empeoramiento do estado xeral, con hipotensión, referindo ademais cefalea e dorsalgia, polo que se avisa ao Servizo de Urxencias, que decide o seu traslado ao hospital. Na exploración física destaca un regular estado xeral, taquipnea en repouso e taquicardia, non podendo captarse a presión arterial, así como tampouco resulta posible palpar os pulsos periféricos radiales. Non presenta rixidez de caluga nin focalidad neurológica. Realízanse analítica e gasometría, que poñen de manifesto unha marcada leucocitopenia (2.440/ml) e acidosis metabólica (pH 7,21; HCO3 14 mmol/l; EB -11,1 mmol/l). A paciente ingresa na Unidade de Coidados Intensivos (UCI), onde malia recibir tratamento con corticoides e antibioticoterapia intravenosa empeora e falece 2 horas máis tarde, trala realización de manobras de reanimación cardiopulmonar. Debido á evolución tórpida e á orixe incerta do cadro de shock, non se certifica a defunción.
Achados da autopsia
Como achados significativos, no exame externo destacan un exantema cutáneo xeneralizado, máis acusado a nivel cefálico e na cara anterior do terzo superior do tórax, e petequias na conjuntiva tarsal de ambas pálpebras inferiores.

No exame interno, macroscópicamente apréciase:
- Conxestión pulmonar moderada con edema pulmonar importante de características alveolar e intersticial con espuma bronquial.
- Derrame pleural dereito. Derrame pericárdico leve.
- Fluído exudativo en tecido subcutáneo retromamario de ambos lados, de aspecto purulento.
- Fígado de aspecto esteatósico con punteado hemorrágico.
- Ambas glándulas suprarrenales con medula de aspecto congestivo-hemorrágico.

- O encéfalo presenta un aspecto congestivo e edematoso xeneralizado, con achado casual dun quiste no lóbulo parietal esquerdo.

Remítense para estudos toxicológico, microbiológico e histopatológico mostras de encéfalo, pulmón, fígado, bazo, suprarrenales, corazón, sangue periférica, humor vítreo, líquido pericárdico, contido intestinal, frotis bronquial, derrame pleural e hisopo impregnado do exudado subcutáneo do pectoral dereito.
Os resultados do estudo microbiológico realizado mediante técnicas antigénicas, cultivo e reacción en cadea da polimerasa (PCR) en tempo real detectan a presenza de N. meningitidis serogrupo C en sangue periférica, soro e, en escasa cantidade, a nivel encefálico. Realízanse a caracterización epidemiológica da cepa e o estudo de resistencia a antibióticos mediante concentración mínima inhibitoria (CMI).
A nivel histopatológico descríbense como achados no encéfalo conxestión e edema, así como a existencia dun meningioma transicional-psamomatoso. Ambas suprarrenales presentan hemorragia grave; o fígado mostra signos suxestivos de shock en fase inicial, e a nivel renal hai alteracións compatibles con CID. Ademais, se diagnostica esplenomegalia e certa miocarditis neutrofílica.
O estudo toxicológico mostra tan só resultado positivo para dipirona ou metamizol.
Baseándose nos achados descritos establécense como causas da morte: fallo multiorgánico producido por unha septicemia fulminante por meningococo (N. meningitidis serogrupo C) e síndrome de Waterhouse-Friderichsen.


