Varón de 82 anos de idade que acode ao Servizo de Urxencias por: disnea, aumento de expectoración e somnolencia. Como antecedentes persoais relevantes presenta: hipertensión arterial, diabetes mellitus, fibrilación auricular paroxística, síndrome Guillen-Barré e carcinoma epidermoide orofaríngeo T3N0M0 con Síndrome de Secreción Inadecuada de Hormona Antidiurética (SIADH) paraneoplásico asociado, pendente de inicio de radioterapia radical. O seu tratamento habitual consta de ácido acetilsalicílico 100 mg, lorazepam 1 mg, silidosina 8 mg e omeprazol 20 mg, todos eles en única toma diaria; (tolvaptan suspendido tras último ingreso).
O paciente ingresa diagnosticado de neumonía bilo-bar por broncoaspiración asociada a hiponatremia hipoosmolar (sodio: 101 meq/L (rango normalidad (R.N.) 135-145 meq/L), Osmolalidad 210 mOsm/kg (R.N. 280-300 mOsm/kg). Presenta disfagia intensa e sangrado asociado a tumoración faríngea planificándose gastrostomía e iniciando nutrición parenteral por vía periférica, tratamento antibiótico empírico con meropenem 1000 mg/8 h e reposición de natremia mediante sueroterapia (252 meq de sodio en 500 mL de soro salino fisiológico 0,9% cada 12 horas); posúe función renal normal (MDRD-4 IDMS: > 60 ml/min/1,73m2).
Ao seu ingreso en Medicina Interna, se obxectiva mejoría clínica e analítica (sodio: 130 meq/L), e o Servizo de Nefrología valora SIADH paraneoplásico con boa resposta a reposición natrémica mediante sueroterapia que se suspende. Reiníciase tratamento a doses baixas de tolvaptan para evitar corrección en exceso (7,5 mg/24 h) e posteriormente auméntase a dose habitual de 15 mg/24 h. Presenta síndrome febril sen foco claro, iniciándose tratamento empírico con cefepime 2000 mg/12 h, vancomicina 1000 mg/12 h e oseltamivir 75 mg/12 h. Solicítanse hemocultivos que resultan positivos para Streptococcus epidermidis meticilin-resistente, sensible a vancomicina (CMI = 2 mg/L), polo que se mantén o tratamento antibiótico considerando bacteriemia por catéter, que se retira. Realízase ecocardiograma transtorácico descartando endocarditis. Posteriormente os hemocultivos son negativos.
Tres días despois do inicio do tratamento, auméntase dose de vancomicina a 1250 mg/12 h por persistencia de picos febriles, PCR: 9,6 mg/dL (R.N: 0,0-0,5 mg/dL) e procalcitonina: 4.01 mcg/L (R.N: 0,0-0,5 mcg/L). Aos dous días extráense novas concentracións plasmáticas, sendo aínda inferiores (8,4 μg/mL) (valórase a posibilidade de erro na extracción da mostra ou na exactitude e precisión da medida), polo que se realiza estudo farmacocinético para a predicción de dose mediante estimación bayesiana, utilizando o programa PKS® (Abbott Base Pharmacokinetic System, Abbott Diagnostics), calculando unha t1/2 de 6.4 h e realizando un incremento de dose a 1000 mg/8 h.
Engádese metronidazol oral 500 mg/8 h ao tratamento debido a persistencia de diarrea por Clostridium difficile, e dous días despois se obxectiva empeoramiento da función renal debido a perdas digestivas, provocando fallo pre-renal con hiponatremia (sodio: 115 meq/L), que preceden á elevación dos niveis de creatinina ata 2,46 mg/dL e elevación de concentracións plasmáticas predosis de vancomicina ata 43,1 μg/mL, polo que se suspende tratamento. Desenvólvese fallo renal agudo e alcánzanse valores de creatinina de 5,07 mg/dL nos días posteriores á suspensión do tratamento con vancomicina intravenosa. Nove días logo da suspensión, a súa eliminación segue sendo moi lenta, cunha t1/2 de 132 h e alcanzándose unha concentración plasmática de 25,5 μg/mL. Non se alcanzan concentracións por baixo do rango terapéutico ata 15 días logo de suspender o tratamento antibiótico.
O Servizo de Nefrología suspende nutrición enteral para evitar favorecer a diarrea, e realiza nova corrección natrémica, mediante suspensión do tratamento con tolvaptan, aumento de sueroterapia e forzado de diuresis (aproximadamente 3000 mL/día) para eliminar a vancomicina plasmática. Adminístrase vancomicina por gastrostomía, por persistencia de diarrea por Clostridium difficile malia tratamento con metronidazol oral. Posteriormente o paciente presenta hipertensión, con diuresis moi abundante e auga libre moi positiva producindo situación de hipernatremia (sodio: 157 meq/L) malia suspensión de tolvaptan, por iso redúcense soros salinos para aumentar a auga libre. Ademais presenta acidosis metabólica que se corrixe con bicarbonato, e alcalosis respiratoria realizándose radiografía de tórax por sospeita de derrame pleural esquerdo. Debido a persistencia de concentracións plasmáticas elevadas de vancomicina e hipernatremia reaxústase sueroterapia e engádese desmopresina.
Finalmente conséguese resolución da bacteriemia asociada a Streptococcus epidermidis meticilin-resistente, fórmula hematológica normal e afebril tras resolución da intoxicación por vancomicina, resolución paulatina do episodio de diarrea, recuperación da función renal e natremia, reintroduciéndose dieta enteral por gastrostomía e terapia radioterápica (36 sesións), suspendéndose metronidazol e vancomicina oral.


