Antecedentes persoais
Varón de 27 anos, natural de Ghana, residente en España desde facía dous anos. Vivía nunha casa de acolleita. Sen factores de risco para a adquisición de enfermidades de transmisión sexual nin hábitos tóxicos. Sen outros antecedentes de interese.

Enfermidade actual
Acudiu a Urxencias por presentar febre de ata 39oC xunto con malestar xeral, febre e tiritona de quince días de evolución. Non refería ningunha outra clínica acompañante.

Exploración física
O paciente atopábase consciente, orientado e colaborador. Febril (39oC) e cunha saturación arterial de osíxeno de 98%, cunha frecuencia cardíaca en torno a 95 lpm. A exploración neurológica non arroxou ningún dato a destacar. Non se palpaban adenopatías axilares nin cervicales ou supraclaviculares. A exploración faríngea, a auscultación cardiorrespiratoria, a palpación abdominal e a exploración dos membros inferiores foron normais.

Exploracións complementarias
No hemograma destacaba unha hemoglobina de 10,3 g/dL, leucocitos 2.770/μL, (LUC 7,6%), e 99.000 plaquetas/μL. A cuantificación de linfocitos CD4+ era 247 células/μL. Na bioquímica, se evidenció unha elevación de enzimas hepáticas (GOT 555 UI/L, GPT 292 UI/l, GGT 459 UI/L, fosfatasa alcalina 405 UI/L, bilirrubina total 3,6 mg/dL), LDH 3.572 UI/L e beta-2-microglobulina 4,1 mg/L. En canto aos reactantes de fase aguda, estes presentaron unha elevación progresiva (proteína C reactiva de 12,3 a 216 mg/dL e a velocidade de sedimentación de 37 a 49 mm/h). Anticorpos antinucleares e anti-ADN negativos. No proteinograma presentaba unha hipergammaglobulinemia policlonal. No estudo de anemias detectouse unha sobrecarga de ferro e en canto á coagulación, unha actividade de protrombina do 64%. Na extensión de sangue periférica observouse policromasia con punteado basófilo e non se observaron esquistocitos. A serología para Rickettsia, Brucella, Coxiella, Chlamydia, lúes, Mycoplasma pneumoniae, Toxoplasma, Citomegalovirus, virus herpes simplex, virus Epstein- Barr e VIH foron negativas. Os hemocultivos foron negativos. En canto aos marcadores de hepatitis, presentaba anticorpos fronte ao virus da hepatitis A e C negativos; antígeno de superficie do virus da hepatitis B (VHB) positivo; anticorpo anticore do VHB positivo; anticorpo fronte ao antígeno de superficie IgM negativo; antígeno e do VHB negativo; carga viral por PCR do VHB 1.377.881 UI/mL (log 6,13); anticorpos fronte ao virus da hepatitis D positivo. A radiografía de tórax e a ecocardiografía foron normais. Na ecografía abdominal e no TAC de tórax e abdomen, puxo de manifesto hepatoesplenomegalia moderada (bazo de 17,6 cm no seu eixe maior).

Proba diagnóstica
Aspirado de medula ósea: presenza de Leishmania.

Xuízo clínico
Leishmaniasis visceral. Hepatitis crónica por virus da hepatitis B con sobreinfección delta.

Evolución
Tralo diagnóstico, o paciente foi tratado con anfotericina B liposomal 4 mg/ kg/día durante cinco días para posteriormente continuar con 4 mg/kg/día durante cinco semanas. Así mesmo administrouse unha ampolla de vitamina K diariamente. Tralas primeiras 48 horas do inicio do tratamento desaparece a febre, permanecendo desde entón asintomático. Os parámetros analíticos mostraron tendencia á normalización (GOT 128 UI/L, GPT 150 UI/L, bilirrubina total 1,7 mg/dL, LDH 997 UI/L, actividade de protrombina 81% e CD4+ 608). O paciente foi remitido á Unidade de Aparello Digestivo para continuar o seguimiento do seu patología hepática.
