Pícara de 12 meses de idade, pais consanguíneos, presenta exantema de 1 mes de evolución (macular, multiforme), engadindo progresivamente febre, astenia, hepatoesplenomegalia e derrame pericárdico, xunto a elevación de reactantes de fase aguda e hipertransaminasemia. Vacunada de BCG 3 meses antes, coincidindo co inicio febril, presenta signos inflamatorios no punto de inoculación. Descártase VIH e o estudo de IDP con susceptibilidad a xermes intracelulares (inmunodeficiencia combinada, granulomatosa crónica e defectos de IFN-gamma), é normal. O estudo de extensión de infección por BCG é negativo, orientándose como BCGitis. O resto de estudo de despistaje infeccioso resulta negativo e descártase a existencia de proceso linfoproliferativo. Dada a persistencia clínico-analítica de afectación inflamatoria sistémica oriéntase como artritis idiopática xuvenil sistémica. Iníciase tratamento con corticoides (bolos metilprednisolona e prednisolona oral diaria), con mejoría parcial, polo que se engade azatioprina e posteriormente anakinra. Desenvolve candidiasis mucocutánea recurrente durante os meses seguintes. Ante a clínica sistémica refractaria e as infeccións, realízase exoma clínico con estudo de xenes asociados a IDP. Identifícase unha mutación en homocigosis no xene AIRE, causante de síndrome poliglandular autoinmune tipo I (APECED).

Resultados:
A forma de debut máis habitual da síndrome APECED é en forma de candidiasis mucocutánea e hipoparatiroidismo na época escolar. Con todo, como nesta paciente, describíronse casos con clínica inflamatoria e/ou autoinmune de inicio precoz como manifestación inicial.
