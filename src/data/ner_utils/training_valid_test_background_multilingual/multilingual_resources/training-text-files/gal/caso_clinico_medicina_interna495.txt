Varón de 59 anos con antecedentes de psoriasis, en tratamento con Betametasona tópica sen alergias medicamentosas coñecidas, fumador, que traballa como agricultor. O paciente refire que nalgunhas ocasións picáronlle garrapatas nas pernas. Fai 10 anos no contexto dunha picadura tivo un episodio de febre e malestar xeral, pero non recorda lesións na pel atípicas, distintas ás propias da psoriasis. Desde entón manifesta presentar clínica de parálisis facial esquerda. En seguimiento en consultas de oftalmología por presentar desde finais de abril perda de agudeza visual brusca en ollo dereito, se diagnostica de uveítis posterior, en tratamento con prednisona 30 mg e dexametasona tópica.
Desde oftalmología derívase a medicina Interna para estudo. O diagnóstico diferencial de uveítis posterior unilateral é amplo planeándose inicialmente descartar a posibilidade de etiología infecciosa, fundamentalmente sífilis, TBC, Herpes, Toxoplasmosis ou enfermidades sistémicas autoinmunes secundarias (LLES, sarcoidosis...), polo que se solicitan as seguintes probas complementarias:
- Hemograma: Hb12.3,leucocitos10.77con74%neutrófilos,plaquetas400.000 - Bioquímica: creatinina 0.8, PCR 9.2.
- Mantoux negativo
- Radiografía tórax: infiltrado intersticial bilateral
- ECG: en ritmo sinusal, con sobrecarga sistólica.
- ECA, C3 e C4 normais, FR 7.6 UI/ml, HLAB27, ANCA e ANA negativos
- Serología: IgG+ para toxoplasma e un resultado de IgG+ moi positiva para Borrelia Burgdorferi que se confirma posteriormente con proba de Western Blot no centro microbiológico de referencia.
Durante o seu ingreso realízase RMN craneal, que non mostra lesións en SNC e punción lumbar, extraéndose 3 cc de LCR claro cuxo análise bioquímico mostra pleocitosis de 92.5 mg/dl e serología positiva IgG para Borrelia Burgdorferi, o que confirma o diagnóstico de Neuroborreliosis de Lyme con afectación do VII par e uveítis asociada. Tratouse durante 28 días, 2 semanas con Ceftriaxona 2g intravenoso e 2 semanas con Doxiciclina vía oral (100 mg / 12h).
Hai que recordar que a manifestación máis frecuente da enfermidade de Lyme no noso medio é a parálisis facial, o eritema crónico migrans e a meningorradiculitis dolorosa, sendo pouco común a presentación de uveítis posterior.
