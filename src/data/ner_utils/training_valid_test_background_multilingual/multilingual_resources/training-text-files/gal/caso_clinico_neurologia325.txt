Anamnesis
Muller de 38 anos, orixinaria de Ecuador, que leva residindo en España 12 anos. Os seus antecedentes persoais son os seguintes: trastorno depresivo, megatransversa C7 e acúfenos.

É traída ao Servizo de Urxencias do noso hospital por presentar crise tónicoclónica xeneralizada. Segundo a descrición dunha testemuña, a paciente sufriu crise focales con automatismos bucolinguales, desviación oculocefálica cara á esquerda e generalización posterior con sacudidas tónico- clónicas. A paciente non recorda antecedentes de infección nin crises anteriores. Describe cefalea holocraneal opresiva dun ano de evolución, de carácter fluctuante, con escasa resposta a tratamento analgésico, sen vómitos nin foto-sonofobia, que se ha achacado á súa patología cervical.

Exploración física
Hemodinámicamente estable, afebril. Auscultación cadiorrespiratoria normal. Exploración abdominal e de extremidades sen alteracións.

Desde o punto de vista neurológico: paciente consciente e orientada, Glasgow 4-5- 6. Pupilas isocóricas reactivas á luz. Non hai signos de irritación meníngea. Linguaxe normal. Pares craneales normais. Forza muscular e sensibilidade normais. Reflexos osteotendinosos presentes e simétricos. Coordinación non alterada. Reflexo cutáneoplantar flexor bilateral. Romberg negativo. Marcha normal.

Probas complementarias
• Analítica de sangue: bioquímica xeral, hemograma e hemostasia sen alteracións.
• Electrocardiograma (ECG): ritmo sinusal a 72 lpm, sen alteracións da repolarización.
• Radiografía de tórax: sen alteracións de evolución aguda.
• Tomografía computarizada (TC) craneal: lesión cistoidea frontal dereita de contorno ben definido cunha pequena calcificación adxacente suxestiva de lesión parasitaria. Calcificación parietal esquerda e frontal dereita.
• Electroencefalograma: actividade bioeléctrica normal, non se observan alteracións epileptiformes.
• Resonancia magnética (RM) cerebral: sistema ventricular de tamaño e morfología normais. No interior do asta frontal apréciase un quiste parasitario de 7 mm con escólex visible no seu interior, sen realce con contraste. Cisternas da base libres. Estruturas vasculares de configuración correcta, seos venosos durales permeables. Lesión nodular na rexión frontal dereita de 15 mm de diámetro, probablemente entre a circunvolución medial e inferior. Presenta realce que suxire cambios inflamatorios por destrución do parásito. Tamén se identifican outras pequenas imaxes cistoideas de 5 a 6 mm, unha en situación posterior da cisura de Silvio dereita e outras dúas na rexión parietal posterior alta. Non se aprecian cambios en secuencia potenciada en difusión. Quiste parasitario de 7 mm con escólex visible no seu interior. Quiste na rexión parietal posterior alta. Lesión nodular na rexión frontal dereita de 15 mm na circunvolución medial e inferior.
• Fondo de ollo normal.

Diagnóstico
Neurocisticercosis. Epilepsia sintomática.

Tratamento
Iniciouse tratamento antiepiléptico con levetiracetam 1.000 mg cada 12 horas, ademais do tratamento cisticida mediante albendazol a dose de 15 mg/kg/día durante un mes e dexametasona vía oral.

Evolución
Durante a súa estancia no Servizo de Neurología a paciente permanece asintomática e libre de crise. Tralo alta, é seguida en consultas externas de Neurología mediante a realización dunha RM de control, sen presentar novos achados nin complicaciones.
