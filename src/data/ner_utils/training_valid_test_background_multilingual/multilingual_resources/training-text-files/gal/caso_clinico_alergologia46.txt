Varón de 15 anos con neumonía lobar dun mes de evolución e febre intermitente malia ampicilina. Realízase lavado bronco-alveolar (LBA) con cultivos negativos, e Quantiferón negativo. Cámbiase a cefotaxima máis clindamicina, persistindo febril e con empeoramiento radiológico. Repítese LBA: PCR positiva a Aspergillus, con cultivo e galactamanano negativos. Boa resposta a voriconazol. Ante unha aspergilosis pulmonar nun paciente previamente san, é imperativo estudar unha enfermidade granulomatosa crónica (EGC), que se confirmou no estudo funcional (test de oxidación) e genéticamente (mutación do xene NCF1 en homocigosis).

Varón de 3 anos, afebril e ingresado por apendicitis branca (histología de adenopatía reactiva peri-apendicular); o TAC toraco-abdominal, realizado a raíz de adenomegalias mesentéricas, obxectiva un infiltrado pulmonar. Quantiferón negativo. Aos 2 meses, un novo TAC mostra 2 abscesos pulmonares e linfadenopatías mesentéricas (algunhas con calcificación e necrosis), sen alteracións clínico-analíticas. Con sospeita de infección fúngica, practícase LBA (cultivos e PCR negativos) seguido de segmentectomía pulmonar (excisión dos abscesos pulmonares), e inicio de antibioterapia empírica antibacteriana e antifúngica con voriconazol. O estudo funcional e xenético confirman a EGC (mutación CYBB, ligada a X). Tras 2 semanas de cultivos, illouse Tyromices fissilis, hongo sensible a voriconazol.

Resultados:
Ilústrase a importancia de perseguir o diagnóstico microbiológico na infección pulmonar de evolución tórpida, aínda que isto requira técnicas invasivas de uso infrecuente en pediatría. A evolución clínico-radiológica e os resultados microbiológicos orientaron a unha IDP subyacente, a EGC, que a miúdo debuta con infeccións por bacterias e hongos pouco comúns e de difícil illamento.
