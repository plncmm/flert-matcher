Anamnesis
Antecedentes familiares non destacables.

Antecedentes persoais: sen alergias medicamentosas coñecidas. Non refire hábitos tóxicos.
Dislipemia. Enfermidade renal crónica estadio V secundaria a poliquistosis renal tipo xuvenil. Iniciou tratamento sustitutivo renal en 1991. Primeiro transplante renal de donante vivo emparentado (nai) o 16/4/1991, e inicio de diálisis por nefropatía crónica do enxerto en marzo de 2009. Shock séptico de orixe biliar por BGN que requiriu ingreso na UCI en setembro de 2010. Tras probas de imaxe é diagnosticado de enfermidade de Caroli e pancreatitis crónica, presentando o paciente colangitis de repetición, polo que foi necesaria a colocación dunha prótesis plástica biliar. Ademais, se lle diagnostica de hepatopatía crónica con HT portal con ascitis, esplenomegalia e varices esofágicas grado I. Trasplante hepatorrenal o 2/9/2011, que precisou inmunosupresión cuádruplo con timoglobulina + prednisona + micofenolato + tacrolimus. Malnutrición calórico-proteica. Intervindo/Intervido de urxencia en mayo de 2012 por hernia incarcerada. Actualmente mantén a función renal basal con creatinina en torno a 2,1-2,5 mg/dl (ClCr 35-45 ml/min). Boa función hepática, aínda que presenta ascitis recurrente que precisou paracenteisis evacuadoras de repetición.

Historia oncológica: en xuño de 2013 presenta unha lesión dolorosa no ombreiro dereito e, tras exéresis o 5/9/2013, é diagnosticado por AP de carcinoma de células escamosas ben diferenciado infiltrante, que precisa unha segunda intervención quirúrgica o 12/12/2013 para ampliación de bordos.

No postoperatorio nota un nódulo axilar homolateral, polo que se realizan unha ecografía e unha TC, que suxiren a probable orixe metastásico do mesmo; ademais, realízase unha biopsia que non é concluínte. Trala presentación do caso no Comité Multidisciplinar, decídese vaciamiento ganglionar axilar. Finalmente, o diagnóstico AP é metástasis de carcinoma de células escamosas, con imaxes de invasión vascular tumoral e extensión a partes brandas adxacentes, en 14/17 ganglios linfáticos illados.

Motivo de consulta: derivado a consultas do noso centro para valoración de tratamento específico.

Exploración física
ECOG 0. Aceptable estado xeral. Peso 60 kg, talla 170 cm. Múltiples lesións verrucosas por toda a superficie corporal, especialmente as costas. Lesión no tórax máis dolorosa con pústula por rozamento.
Área con edema na cicatriz da linfadenectomía na axila dereita, cun nódulo pequeno na zona central. Auscultación cardiopulmonar sen achados. Abdomen levemente distendido, mate á percusión. Membros sen achados.

Probas complementarias
» Analítica: a destacar Cr 2,1 mg/dl. Hemograma: Hb 12,6 g/dl, leucocitos e neutrófilos en rango, plaquetas 110.000.
» TC de tórax con contraste IV (28/4/2014): estudo de extensión de carcinoma de células escamosas. Presenta varios ganglios de aspecto maligno na axila dereita. Aparición dun nódulo pulmonar único de bordos polilobulados de 10 mm de diámetro máximo no LSD, que suxire un nódulo metastásico, e ganglio con centro necrótico na cadea ganglionar broncopulmonar inferior esquerda, probablemente metastásico. Áreas de bronquiolitis infecciosa en ambas bases pulmonares.
Ascitis libre.

Diagnóstico
Carcinoma espinocelular avanzado (segunda recaída ganglionar axilar e nódulo pulmonar).

Tratamento
O paciente realiza un tratamento quimioterápico segundo esquema carboplatino + 5-FU por dous ciclos: primeiro ciclo o 12/5/2014 e segundo ciclo con redución ao 80% por neutropenia o 16/6/2014.
Radioterapia local a nivel da axila dereita entre o 2 de setembro e o 28 de outubro de 2014, recibindo un total de 39 Gy en 13 sesións. Foi necesario interromper o tratamento por infección local.

Evolución
A administración do tratamento foi complexa, requirindo varias interrupcións por neutropenia, ata redución do 20% no segundo ciclo de quimioterapia. Outras toxicidades presentadas pola quimioterapia foron as náuseas grado 1 e a astenia grado 3. En xullo de 2014 o paciente ingresou na UCI por shock séptico de orixe urinario por Escherichia coli, con recuperación progresiva durante o ingreso ata a alta. Recibiu radioterapia entre setembro e outubro de 2014, sendo necesario realizar un parénteis da mesma por infección local, resolta tras tratamento antibiótico.

Realízase unha TC de reevaluación o 15/12/2015: lesión axilar intervinda/intervida, na que persisten adenopatías e masa de partes brandas, aínda que con disminución evidente do tamaño de todas as lesións. Nódulo pulmonar no LSD diminuído de tamaño (7 mm de diámetro máximo). Boa evolución da patología pleuropulmonar existente anteriormente. Resposta parcial.
Nestes momentos decídese seguimiento ante a non progresión.

Repítese a TC de seguimiento o 27/4/2015: obsérvase unha importante disminución do tamaño da afectación ganglionar axilar dereita. Disminución moderada do nódulo do LSD (5 mm de diámetro máximo). Estabilidade das lesións bronquiolíticas centrolobulillares.
Actualmente o paciente atópase ben, e decidiuse o seu seguimiento trimestral mediante probas de imaxe.
