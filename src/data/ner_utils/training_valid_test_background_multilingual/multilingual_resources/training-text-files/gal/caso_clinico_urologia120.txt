Anamnesis
Muller de 81 anos de idade, con antecedentes de hiperuricemia, hipertiroidismo, dislipemia, diabetes mellitus-II con afectación orgánica (retinopatía diabética) e cardiopatía isquémica. Como tratamento médico recibía antiagregante plaquetario, hipolipemiante, hipouricemiante e antidiabético oral.
Acudiu a Urxencias presentando inestabilidade da marcha tras unha caída casual unhas horas antes. Nas 24 horas seguintes ao ingreso en Medicina Interna, sofre unha nova caída, comezando con hematuria macroscópica.

Exame físico
Ao ingreso presentaba ruídos cardíacos arrítmicos con frecuencia de 100 lpm. Presentaba un abdomen brando, depresible, sen dor e sen palpación de masas nin megalias. Ás 24 horas do ingreso a exploración física mantívose sen cambios, salvo hematuria macroscópica.

Probas complementarias
Ao ingreso:
• Bioquímica: glucemia 244 mg/dl, creatinina 0,94 mg/dl, urea 54 mg/dl, ck 5.091 UI/l, PCR 3,30 mg/dl. Hemograma: 11.600 leucocitos/l (82 neutrófilos, 8 linfocitos, 10 monocitos). Coagulación: fibrinógeno 499 mg/dl. Sistemático e sedimento de ouriña: hematíes +++, glucosuria ++, proteínas +. Hematuria lixeira (5-10 H x C).
• Electrocardiograma: fibrilación auricular, 125 lpm.
• Tomografía computarizada (TC) cerebral sen contraste: non se aprecian sangrados nin outras imaxes suxestivas de patología intracraneal aguda.
Ás 24 horas do ingreso:
• Microbiológico: urinocultivo e dous hemocultivos nos que se illou Escherichia coli multisensible.
• TC toráco-abdominal: riñones con pelvis extrarrenal. Pequena cantidade de líquido libre. Engrosamiento da parede rectal, engrosamiento do espazo presacro. Paredes vesicales engrosadas con gas no seu interior.

Diagnóstico
• Cistitis enfisematosa.
• Descompensación diabética.
• Fibrilación auricular con resposta ventricular rápida.
• Rabdomiólisis.

Tratamento
Tras confirmar a sospeita clínica diagnóstica de cistitis enfisematosa, recibiu tratamento médico conservador consistente en catéter uretral con lavado, terapia antibiótica con piperacilina/tazobactam e insulinoterapia.

Evolución
A evolución clínica e radiológica foi satisfactoria, con mejoría das glucemias, que se mantiveron por baixo de 150 mg/dl e desaparición prácticamente total de imaxes de gas na parede vesical na TC de control realizada aos 12 días do ingreso. Malia o cal sufriu unha parada cardiorrespiratoria en planta presenciada por persoal sanitario, que iniciou manobras de reanimación e trasladou á paciente á Unidade de Coidados Intensivos, onde faleceu por unha parada cardiorrespiratoria secundaria a fibrilación ventricular en probable relación cun evento isquémico dados os antecedentes persoais de cardiopatía isquémica tipo infarto.
