Home 43 anos, natural de España, que por motivo de traballo viaxará varias veces ao ano a Brasil e Venezuela por periodos de 10-15 días (primeira saída en xaneiro 2000). Non refire alergias coñecidas nin antecedentes patológicos de interese, é donante habitual de sangue. Non recibiu ningunha vacuna nos últimos anos. As súas estancias serán basicamente en cidades importantes (Caracas, Valencia, Fortaleza, Río de Janeiro, Salvador de Bahía, Sao Pablo), pero aproveitará os fins de semana para facer algo de turismo e gustaríalle visitar lugares como o salto do Anxo ou as Cataratas de Iguazú. En consulta de Atención ao viaxeiro -decembro do 1999- prescríbenselle e administran vacunas contra: febre amarela, tétanos-difteria, hepatitis A+B e febre tifoidea. Aconséllanse medidas higiénicas de auga e alimentos, así como medidas de barreira para evitar picaduras insectos.

Neste caso malia que o viaxeiro non realiza un percorrido por zonas rurales, pode estar exposto a picaduras de mosquitos trasmisores do virus do dengue, enfermidade fundamentalmente urbana e a arbovirosis máis frecuente no mundo, con alta incidencia en Asia, África, América Central e do Sur.

O virus do dengue transmítese polas especies de mosquitos Aedes aegypti e Aedes albopictus.
