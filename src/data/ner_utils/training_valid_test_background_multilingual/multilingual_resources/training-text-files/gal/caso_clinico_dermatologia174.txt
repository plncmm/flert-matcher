Anamnesis
Varón, agricultor de 75 anos, alérgico a AINE, con antecedentes persoais de dislipemia e EPOC. Acudiu á consulta pola presenza de lesión ulcerada no dorso da man dereita, de 3 meses de evolución e crecemento progresivo, que xurdiu tras un traumatismo accidental co arado mentres realizaba labores no campo. Posteriormente, apareceron de forma progresiva, outras lesións subcutáneas de menor tamaño, que avanzaban en sentido proximal, no antebrazo e brazo dereitos. Non febre nin outra sintomatología sistémica asociada.

Exploración física
Observouse unha placa ulcero-costrosa, indurada, con secreción sero-purulenta, de 2 cm de diámetro localizada no dorso da man dereita. Presentaba outras tres lesiones nodulares, de superficie eritematosa e un centímetro de diámetro, no antebrazo e brazo ipsilateral, seguindo o traxecto linfático.

Exploracións complementarias
Ante estes achados, realizouse cultivo e biopsia incisional da lesión do dorso da man para estudo microbiológico e histopatológico respectivamente.
O estudo histopatológico mostrou unha marcada hiperplasia epidérmica irregular, pseudoepiteliomatosa, con múltiples microabscesos dérmicos e intraepidérmicos e un infiltrado inflamatorio celular mixto a nivel dérmico constituído por linfocitos, células plasmáticas, histiocitos e algún eosinófilo. No centro dos microabscesos apreciábanse numerosos fragmentos nucleares con detritus celulares que parecían expulsarse a través de traxectos ou sinus cara á superficie epidérmica. Coa técnica de PAS, a nivel dos microabscesos, observáronse moi escasas e dubidosas imaxes que poderían corresponder a esporas de hongos, aínda que non foron concluíntes.
O estudo microbiológico sacounos de dúbidas, ao illarse no cultivo Sporothrix globosa, que forma parte do complexo Sporothrix schenckii.

Diagnóstico
Os datos obtidos na anamnesis, xunto coa exploración física e as probas complementarias estableceron o diagnóstico de esporotricosis.

Tratamento
Ante a sospeita clínica do cadro, previu á confirmación microbiológica, iniciouse tratamento empírico con Itraconazol 200 mg/día durante 12 semanas

Evolución
Se objetivó unha moi boa evolución tras catro semanas de tratamento con resolución completa das lesións 6 semanas máis tarde.
