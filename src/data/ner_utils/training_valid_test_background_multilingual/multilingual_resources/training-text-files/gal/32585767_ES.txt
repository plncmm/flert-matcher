Muller de 35 anos sen antecedentes relevantes que acudiu ao servizo de urxencias do Hospital da Fundación Jiménez Díaz (Madrid) o 14 de abril, con lesións purpúricas acras de tres semanas de evolución. apareceran como zonas edematosas e eritematosas concurrentes con febre e tos, que durou só dous días. Non había antecedentes de diarrea, ageusia, hiposmia ou disnea. A paciente referiu que, tras estar de pé durante un intre, a pel dos seus pés adquiría unha coloración azulada. Á exploración, o pulso pedio non era palpable e podíanse apreciar zonas violáceas no dorso de varios dedos de ambos pés. Unha ecografía descartou trombosis vascular. Un ensaio RT-PCR para SARS-CoV-2 a partir de frotis nasofaríngeo e un ensaio inmunocromatográfico para anticorpos séricos IgG e IgM, realizados o mesmo día, deron resultado negativo. Unha biopsia cutánea obtida no servizo de urxencias mostrou leve inflamación linfocítica perivascular e perianexial e trombosis focal microvascular. Apreciouse unha leve extravasación eritrocítica e evidencias auxiliares de lesións endoteliales, pero non se observou vasculitis manifesta. Mediante un kit comercial (SARS-CoV/SARS-CoV-2 espícula 1A9, GeneTex Inc., Irvine, California, EE. UU.), optimizado no noso laboratorio, detectáronse claramente proteínas da espícula vírica mediante inmunohistoquímica convencional, en forma de depósitos granulares vermellos e brillantes, entre finos e grosos, no citoplasma de células ecrinas (excretoras e secretoras) e vasos dérmicos cutáneos. 
Realizáronse os controis negativos e positivos pertinentes: amígdala adulta, unha mostra de eritema pernio de principios de 2019, biopsias de dermatosis inflamatorias non asociadas a COVID-19 e sustitución do anticorpo por soro salino como controis negativos, así como unha mostra pulmonar postmórtem dun paciente de COVID-19 como control positivo. Observáronse depósitos perivasculares de C5b9, C3 e C1q nun estudo de inmunofluorescencia de tecido parafinado fixado con formalina. Iniciouse un tratamento con heparina de baixo peso molecular e unha dose baixa de aspirina; as lesións curáronse e no momento do último control (7 de xuño), a paciente recuperouse completamente e o pulso pedio era palpable. Un segundo estudo serológico (dous meses tralo inicio da enfermidade), esta vez mediante ensaio de inmunoadsorción enzimática (ELISA), deu resultado negativo para IgG e IgM de SARS-CoV-2.

