Anamnesis
Paciente de 56 anos con antecedentes de infección por VIH en tratamento con Dolutegravir/ Abacavir/Lamivudina (Triumeq®) desde facía dous meses que refería erupción cutánea pruriginosa e urente dun mes de evolución que lle afectaba a cara e o pescozo.
O paciente negaba febre ou mal estado xeral non presentando prurito en ningunha outra zona corporal. Non relacionaba a aparición da erupción con ningún precipitante de xeito preciso.

Exploración física
Na exploración o paciente presentaba pápulas e pústulas foliculares, algunhas delas erosivas, que se distribuían por mentón, ramas manidibulares, áreas malares, pabellones auriculares e pescozo, ligeramente infiltradas ao tacto, non dolorosas á palpación.
Non presentaba lesións en tronco nin extremidades, tampouco lesións mucosas nin en área genital, non palpándose tampouco adenopatías submandibulares nin periauriculares.

Exploracións complementarias
Dadas as diferentes sospeitas diagnósticas decidimos solicitar unha analítica sanguínea, tomamos un exudado dunha das pústulas para cultivo, tomouse unha mostra dunha lesión para PCR de virus herpes simple e realizamos unha biopsia cutánea para estudo histológico dunha das lesións.
Na analítica sanguínea puidemos apreciar unha mejoría do reconto de linfocitos CD4+ que pasaran dun valor de 200/L a 475/L a raíz do comezo do tratamento sen que presentase ningunha outra alteración reseñable.
Pola súa banda no exudado da mostra tomada dunha das pústulas obtívose crecemento de flora mixta cutánea sen que isto tivese relevancia diagnóstica.
A PCR para VHS 1 e 2 foi negativa.
Na biopsia cutánea apreciábase un infiltrado linfohistiocitario e con abundantes eosinófilos de distribución preferentemente perifolicular, pero tamén cun compoñente perivascular superficial acompañado tamén de eosinofilia intersticial. Na epidermis observábase unha vesícula con material seroso e infiltrado inflamatorio mixto composto por polimorfonucleares e eosinófilos. O epitelio do infundíbulo folicular tamén estaba salpicado de eosinófilos cun patrón de espongiosis eosinófilica.

Diagnóstico
Con estes achados clínico-patológicos e analíticos estableceuse o diagnóstico de foliculitis eosinofílica probablemente dentro do contexto da reconstitución inmune en paciente VIH tras comezar coa terapia antiretroviral.

Tratamento
Previamente a obter os resultados das probas complementarias e ante a sospeita clínica dunha infección herpética con inicio de diseminación, iniciouse tratamento con Valaciclovir 1 g cada 12 horas e citouse para revisión en 9 días. Unha vez obtidos os resultados das probas complementarias e establecido o diagnóstico instaurouse tratamento con Metilprednisolona Aceponato 1 mg/g en emulsión con revisión nun mes.

Evolución
Na primeira revisión nove días logo da primeira consulta o paciente atopábase estable sen aparición de novas lesións nin tampouco mejoría polo que se decidiu manter o tratamento con Valaciclovir unha semana máis en espera dos resultados da biopsia e a PCR deixando cita en dúas semanas. Dúas semanas despois xa cun diagnóstico definitivo comezouse tratamento con corticoides tópicos cunha nova revisión nun mes. Na última revisión o paciente presentaba unha notable mejoría con menor número de lesións e sendo estas menos pruriginosas coincidindo tanto coa instauración do tratamento con Metilprednisolona Aceponato tópica como cunha é-tabilización no reconto de Linfocitos CD4.

