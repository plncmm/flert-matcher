Trátase dunha muller de 66 anos diabética e con antecedentes de hepatitis por virus C de etiología postransfusional.
En xaneiro do 2006 presentaba unha síndrome miccional pertinaz que non respondía a tratamento polo que se lle realizou unha cistoscopia con posterior RTU. Foi diagnosticada dun carcinoma vesical pTa G3 tralo que iniciou tratamento con BCG intravesical.
A RTU de control tras finalizar o tratamento con BCG detectou presenza de múltiples focos de carcinoma na vejiga confirmándose o diagnóstico dun carcinoma urotelial que invadía a capa muscular (pT2 G3).
En xullo do 2006 é sometida a unha cistectomía radical con derivación urinaria mediante ureterosigmoidostomía tipo Mainz II. A anatomía patológica demostrou un carcinoma urotelial de alto grado con invasión de capa muscular e con afectación dun dos ganglios linfáticos resecados, tratábase dun pT2a N1. Non se detectaron metástasis a distancia.
Dúas semanas logo da intervención, acudiu con desorientación e tendencia ao soño no contexto dun cadro compatible con infección de vías urinarias. Tras 24 horas en observación, con hidratación intravenosa e antibioterapia recuperouse e puido ser dada de alta con antibiótico oral.
Dez días despois acudiu de novo ao hospital por aparición de dispraxia, tendencia ao soño, linguaxe incoherente e obnubilación. Durante o episodio presenta ademais un pico febril de 38,5oC. A bioquímica e o hemograma eran normais (sen leucocitosis nin neutrofilia). Realizouse unha ecografía abdominal que identificou unha hidronefrosis bilateral moderada e un TAC cerebral que foi normal.
Durante o seu ingreso, e tras inicio de tratamento antibiótico de amplo espectro e fluidoterapia, o cadro confusional foi solucionándose ata unha recuperación completa.
Aos poucos días, a paciente volveu presentar deterioro cognitivo. Nesta ocasión o inicio dos síntomas centrais fora similar, con dispraxia, dificultade repentina para realizar tarefas cotiás, somnolencia e obnubilación, con todo nesta ocasión acudiu ao hospital en situación de coma, cun Glasgow de 8. Estaba afebril.
Na analítica destacaba únicamente unha moderada hiperglucemia e unha lixeira elevación de transaminasas.
Realizóuselle un electroencefalograma no que se observaban unhas ondas lentas sobre áreas de ambos hemisferios, achados característicos dunha encefalopatía metabólica. Un TAC cerebral non mostrou anomalías estructurales. De forma similar ao ingreso previo, tras varios días hospitalizada con fluidoterapia de soporte e dieta absoluta, a paciente experimenta unha progresiva mejoría con recuperación completa da clínica.
Tres semanas despois, a paciente volve notar síntomas dispraxia e tendencia ao soño de instauración progresiva. Acode a urxencias onde é evaluada sen atoparse alteracións na exploración nin nas probas analíticas nin de imaxe polo que se lle remite a domicilio, non existía febre nin ningunha clínica suxestiva de infección. Ás 24 horas acode cunha alteración severa do nivel de conciencia cun Glasgow de 6.
Nesta ocasión a paciente acudía tras iniciar 15 días antes, un primeiro ciclo de quimioterapia adyuvante con esquema taxol 175 mg/m2 e carboplatino AUC 5. Por iso, presentaba unha leucopenia con neutropenia atribuíble a unha mielotoxicidad postquimioterapia. Todos os demais parámetros electrolíticos, incluíndo calcemia, eran rigurosamente normais. A gasometría venosa demostraba un pH de 7.44. O TAC cerebral e a radiografía de tórax foron normais.
Ante a presenza de episodios repetidos de síndrome confusional de probable causa metabólica, todos eles en 3 meses desde a cistectomía, considerouse que podería ser unha complicación metabólica da derivación. Tras haberse descartado que se tratase dunha acidosis metabólica decidiuse solicitar uns niveis de amonio en sangue, que demostraron unha amonemia de 400 microgramos/dl (normal entre 17-80).
Ante o diagnóstico de encefalopatía hiperamonémica de causa non-hepática iniciouse fluidoterapia, dieta absoluta, enemas con lactulosa e ante a gravidade clínica iniciouse hemodiálisis. Tras 3 sesións de hemodiálisis a paciente experimentou unha recuperación neurológica paralela á corrección dos niveis de amonio que diminuíron ata normalizarse.
Posteriormente realizouse unha reconversión quirúrgica da ureterosigmoidostomía a conducto ileal. Actualmente a paciente continúa co tratamento quimioterápico adyuvante e non volveu a presentar novos episodios confusionales.


