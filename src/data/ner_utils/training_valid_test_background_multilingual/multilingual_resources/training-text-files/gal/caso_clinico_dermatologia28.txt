Historia clínica
Muller de 35 anos de idade, sen antecedentes persoais de interese, que consultou pola aparición dunha lesión cutánea no abdomen de 8 meses de evolución. A lesión era asintomática e non experimentara cambios.

Exploración física
Pápula eritematosa con halo esbrancuxado, de 1 × 0,5 cm de diámetro, localizada no hemiabdomen esquerdo.

Histopatología
Na biopsia realizada apreciábase unha proliferación dérmica de vasos pequenos, uniformes, ramificados, de aspecto colapsado con escasa luz e células endoteliales prominentes. Non se observaba atipia citológica nin figuras de mitosis. A técnica de inmunohistoquímica para determinación de herpes virus tipo 8 resultou negativa.


Probas complementarias
Á dermatoscopia observouse un eritema difuso central con descamación e retículo pigmentado delicado na periferia.

Diagnóstico
Hemangioma microvenular.

Evolución e tratamento
Mediante a exéresis-biopsia realizada na primeira visita se extirpó completamente a lesión, non requiríndose outros tratamentos.

