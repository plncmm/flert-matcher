Muller de 59 anos, hipertensa, dislipémica e exfumadora, con antecedentes persoais de pancitopenia secundaria a infección dental oito meses antes, que se resolveu. Ingresa en Medicina Interna por febre e pancitopenia, sendo a febre explicada por infección do tracto urinario por Proteus mirabilis, pautándose ao alta ciprofloxacino e realizándose ambulatoriamente biopsia de medula ósea para estudo de pancitopenia.
Ao sexto día tralo alta a paciente acode a Urxencias por exantema cutáneo e reaparición da febre (ata 39,3oC). Realízase o diagnóstico diferencial de febre e rash, e tras unha semana con antibióticos de amplo espectro e ausencia de illamentos microbiológicos, descártanse causas infecciosas e se diagnostica de toxicodermia farmacológica, iniciándose tratamento corticoideo a altas doses con boa resposta. Na biopsia de medula ósea atopamos granulomas epitelioides non necrotizantes, trazos displásicos e mutación do xene SRSF2 (asociado a síndromes mielodisplásicos e con menos frecuencia a mieloproliferativos crónicos).
Durante o ingreso realízase tomografía computarizada (TC) objetivándose adenopatías hiliomediastínicas, sen outras alteracións, obrigando a descartar sarcoidosis, pero tamén síndrome linfoproliferativo e infección por tuberculosis. Destaca a elevación da enzima de conversión da angiotensina. A paciente négase a realización de broncoscopia para completar estudo e é dada de alta. De forma ambulatoria, íllase en hemocultivos Mycobacterium avium complex, polo que inicia tratamento con claritromicina e etambutol. Sete días despois acode por tos, expectoración e febre, realizándose radiografía de tórax na que presenta opacidad en vidro deslustrado con afectación difusa e bilateral. Ingresa e realízase lavado broncoalveolar atopándose PCR positiva para Pneumocystis jiroveci, pautándose trimetoprim-sulfametoxazol. Durante este ingreso presenta tamén infección por virus da gripe A tratada con oseltamivir. Tras presentar un novo episodio de toxicodermia, que nesta ocasión relaciónase co tratamento con trimetoprim-sulfametoxazol substitúese o tratamento por atovacuona.
Ante dúas infeccións oportunistas realízase diagnóstico diferencial das posibles causas e ao revisar analíticas previas se obxectiva monocitopenia absoluta desde un ano antes, polo que se estuda o xene GATA-2, que resulta mutado, sendo diagnosticada de síndrome de monocitopenia e infeccións micobacterianas (síndrome MonoMAC).
