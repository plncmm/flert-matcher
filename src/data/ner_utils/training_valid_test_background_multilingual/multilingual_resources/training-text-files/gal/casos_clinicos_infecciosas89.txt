Presentamos o caso dun varón de 79 anos, sen alergias medicamentosas. Padece de hipertensión arterial e dislipemia como factores de risco cardiovascular, con bo control domiciliario. Ten unha hidronefrosis esquerda con redución do parénquima renal que conlleva insuficiencia renal crónica cun aclaramiento de creatinina de aproximadamente 40 ml/min/1,73m2. Ademais, ten síntomas prostáticos, con sospeita dun tumor testicular esquerdo en estudo por parte de Urología e presentou un tromboembolismo pulmonar masivo en 2017 sen claro precipitante con estudo de coagulación normal. Desde entón anticoagulado con anticoagulantes de acción directa. Como tratamento habitual, o paciente toma apixaban, amlodipino, tamsulosina e omeprazol. Ten unha vida basal activa sendo independente para as actividades básicas da vida diaria. Non ten deterioro cognitivo nin incontinencia de esfínteres ou trastornos da marcha.

O paciente é traído a urxencias en ambulancia tras atopalo a súa familia no chan con incontinencia de esfínteres, dificultade para a movilización e alteración do comportamento, con mutismo e desorientación. Nos días previos ao episodio os familiares contan a presenza de náuseas de forma continua sen vómitos, dor abdominal, cambios no hábito intestinal nin febre, e con alteración da marcha con lateralización o día antes da caída. Á exploración atópase consciente aínda que desorientado, colabora de forma irregular con lentitud ás ordes simples, sen objetivarse clara focalidad neurológica. A exploración cardiopulmonar e abdominal son anodinas.

Na analítica realizada en urxencias destaca a presenza de 11.700 leucocitos no hemograma cun 78% de polimorfonucleares, con normalidad en canto á serie vermella e plaquetas, cunha coagulación normal. Na bioquímica aparece unha creatinina de 1,89 mg/dl (filtrado glomerular 37 ml/min/1,73m2), sodio 134 mEq/L, potasio 4,8 mEq/L e proteína C reactiva (PCR) 10,8 mg/dl. Realizouse determinación de hormonas tiroideas e sistemático de ouriña que foron normais. Na radiografía de tórax non se evidenciaban infiltrados nos parénquimas pulmonares nin derrame pleural. Complétase o estudo de urxencias mediante a realización dunha TC de cráneo sen contraste onde se obxectiva unha marcada dilatación do sistema ventricular, non proporcionada ao grado de atrofia cortical, que podería corresponder a unha hidrocefalia normotensiva nun contexto clínico adecuado. Ademais, aparece unha arteria basilar ectásica e tortuosa. Durante a tarde posterior ao seu ingreso o paciente comeza con maior axitación e nerviosismo, sen colaborar nin recoñecer aos seus familiares, e disminución progresiva do nivel de consciencia ata un Glasgow de 12/15. As constantes vitais nese momento son as seguintes: TA 130/100 mmHg, FC 90 lpm, saturando ao 91-92% con aporte de osíxeno a 2 lpm mediante lentes nasales e presenta febre de 38oC. Repítese a analítica, sendo similar á previa aínda que con aumento da PCR a 44 mg/dl, con iones e gasometría normais. Tamén se repite unha nova TC de cráneo na que non se evidencian cambios con respecto á previa e decídese realizar unha punción lumbar para analizar o LCR.

Diagnóstico diferencial
Atopámosnos/Atopámonos cun paciente que ten un cadro confusional agudo con alteración do nivel de conciencia, lixeira leucocitosis con PCR elevada, febre, insuficiencia respiratoria parcial e dilatación do sistema ventricular na TC de cráneo.
Dado que existen moitas patologías que cursan con disminución do nivel de conciencia, realizaremos un diagnóstico diferencial incluíndo aquelas causas que se acompañen de hidrocefalia na súa evolución. Isto inclúe a obstrucción do fluxo de saída do LCR causado por unha anomalía anatómica (por exemplo, malformación de Chiari), por un tumor ou por unha enfermidade infecciosa ou inflamatoria (por exemplo, meningitis)1. Posto que non se objetivó masa ou outra lesión obstructiva na TC cerebral do noso paciente, poderiamos descartar tanto que se tratase dunha anomalía anatómica como dun tumor (ademais de que non se acompañarían do resto da clínica que presenta o noso paciente, tal como a febre ou a PCR elevada).

Xa que logo, as entidades que poderiamos ter en conta no diagnóstico diferencial serían as seguintes:
• Encefalomielitis diseminada aguda: é unha enfermidade desmielinizante fulminante que pode relacionarse con antecedentes de inmunización ou infección. Preséntase sempre con clínica de enfermidade neurológica diseminada (como déficit sensorial), ademais doutros síntomas como febre, cefalea, meningismo... No LCR é frecuente a pleocitosis, polo xeral 200 células/ μl. A RM pode revelar un realce extensivo con gadolinio da sustancia branca cerebral e medular.
• Sarcoidosis: a afectación neurológica prodúcese no 5% de pacientes con sarcoidosis e é a primeira manifestación en aproximadamente a metade dos casos. Os achados neurológicos inclúen neuropatías craneales e ocasionalmente paquimeningitis. Con todo, sería máis inusual a hidrocefalia. A meningitis aséptica adoita ser a única manifestación da neurosarcoidosis.
• Granulomatosis con poliangeitis (Granulomatosis de Wegener). As complicaciones neurológicas da granulomatosis de Wegener ocorren no 20-50% dos casos, aínda que non adoitan ser os signos iniciais da enfermidade. Os mecanismos de afectación do sistema nervioso inclúen invasión de estruturas contiguas, independentes, formación de granulomas intracraneales e vasculitis. Malia iso, o noso paciente non ten outras manifestacións clínicas extracraneales que nos poidan facer pensar nesta entidade tales como lesións nos seos paranasales ou renales.
• Meningoencefalitis bacteriana: Tanto a meningoencefalitis bacteriana como a fúngica poden causar inflamación crónica e cicatrización do revestimiento do ventrículo, que conduce á formación de adherencias que poden chegar a causar unha obstrucción. A bacteria adquirida na comunidade que máis frecuentemente causa meningitis en pacientes adultos é Streptococcus pneumoniae; aínda que meningococo e Listeria tamén son frecuentes. Neste caso, atopariamos no LCR pleocitosis con predominio de polimorfonucleares, elevación de proteínas, disminución de glucosa e tinción de Gram positiva. A Brucella pode causar unha meningitis granulomatosa crónica, pero asóciase típicamente con febre, cadro constitucional e un historial de exposición a animais ou tecidos infectados2. Finalmente, as espiroquetas Treponema pallidum e Borrelia burgdorferi poden causar diversas manifestacións neurológicas en estadios avanzados, tales como meningitis, encefalitis, inflamación de pares craneales, ataxia ou mielitis.
• Meningitis fúngica. Pode causar unha meningoencefalitis asociada cunha infección pulmonar leve, resolutiva ou asintomática. O tipo máis común de meningitis fúngica é a criptocócica, aínda que é rara en pacientes inmunocompetentes, do mesmo xeito que Aspergillus spp, Mucor spp e Pseudallescheria boydii. Coccidioidomicosis e histoplasmosis de cando en cando se diseminan ao sistema nervioso central. Na blastomicosis, en xeral, aféctanse o cerebro e as meninges de forma tardía no curso da enfermidade avanzada.
• Meningitis tuberculosa: aparece cun curso crónico e indolente. A infección orixínase a partir dunha lesión tuberculosa primaria ou unha reactivación en relación co envejecimiento, inmunosupresión ou infección polo VIH. Os trazos característicos da tuberculosis activa poden non acompañar ás meningitis; as radiografías de tórax son normais en máis da metade dos adultos afectados. O patrón típico do LCR é de pleocitosis mononuclear con elevación das proteínas e niveis reducidos de glucosa. A duración media dos síntomas é entre dous e catro semanas. A presenza de febre é típica, ocorrendo durante o curso da enfermidade en máis do 80% dos pacientes. A hidrocefalia é a alteración neurorradiológica máis común. No noso paciente habería que considerar esta entidade, dada a clínica e a presenza de hidrocefalia, aínda que a priori atopariámonos/atopariámosnos ante un paciente inmunocompetente, polo que sería menos probable. Tamén podería tratarse de infección por M. avium, aínda que nestes casos adoitan ter clínica de tos produtiva e radiografía de tórax anormales.

Evolución
Tras realizar a punción lumbar iníciase de forma empírica tratamento con ceftriaxona, vancomicina, ampicilina, aciclovir e dexametasona e, dada a situación clínica de gravidade do paciente, con marcada disminución do nivel de consciencia e insuficiencia respiratoria progresiva, procédese ao seu traslado a UCI onde finalmente precisa intubación orotraqueal.
A bioquímica do líquido cefalorraquídeo mostra un líquido claro, con 21 leucocitos (89% de mononucleares), consumo de glucosa (20 mg/dl) e proteinorraquia (169 mg/dl). Na tinción de Gram non se observaron microorganismos. Dado que o paciente non presentaba clara mejoría co tratamento antibiótico decídese realizar unha nova punción lumbar, detectándose unha PCR de tuberculosis positiva, confirmándose o seu crecemento no cultivo posterior. Iniciouse tratamento con rifampicina/pirazinamida/ isoniacida (Mycobacterium tuberculosis foi sensible a todos os tuberculostáticos de primeira liña). A baciloscopia en mostras respiratorias tamén foi positiva, con necesidade de illamento respiratorio. Mediante novas probas de imaxe, tanto con TC como RM séguese detectando hidrocefalia unha semana despois do inicio de tratamento antituberculostático , colocándose un drenaje ventricular externo, sen clara mejoría clínica do nivel de consciencia, polo que se retira tres días despois. Tamén se realiza unha TC de tórax no que aparecen múltiples pequenos nódulos no lóbulo inferior e superior dereito que non impresionan que estean relacionados con tuberculosis.
A serología para VIH realizada foi negativa. Como complicaciones en UCI presenta unha traqueobronquitis por Klebsiella pneumoniae e dous episodios de bacteriemia secundaria a infección por catéter venoso central, un deles por Staphylococcus epidermidis e outro por Klebsiella pneumoniae, tratados con linezolid e ciprofloxacino respectivamente. Trasládase á planta de hospitalización con estabilidade desde o punto de vista hemodinámico e respiratorio e certa mejoría do nivel de consciencia aínda que fluctuante durante os seguintes días.
Decídese realizar ventriculostomía ante a persistencia de hidrocefalia con importante trasudado ependimario nunha TC de cráneo de control realizado un mes despois. Finalmente, e malia as medidas adoptadas, o paciente continúa con deterioro progresivo desde o punto de vista neurológico e falece case dous meses logo de iniciar o tratamento antituberculostático.

Diagnóstico final
Síndrome confusional agudo con disminución do nivel de conciencia secundario a meningitis tuberculosa en paciente inmunocompetente.
