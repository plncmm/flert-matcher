Pícara de 11 anos que, tras tomar un yogur con almendras e cacahuetes, presentou disnea, disfagia, rinoconjuntivitis, urticaria e angioedema labial. Tratouse con adrenalina quedando asintomática. Tras 8 horas, reapareceu a clínica, polo que se administrou adrenalina e ingresou, repetindo 2-3 episodios ao día, que precisaron un total de 5 dose de adrenalina durante 4 días. Estudo con resultado negativo de triptasa, probas cutáneas e IgE específica a alimentos, e C1 inhibidor cuantitativo e funcional. Demóstrase a tolerancia a leite, noz, pistachos e pipas; pendente de realizar proba de exposición oral a outros froitos secos.
Neno de 8 anos que, tras tomar amoxicilina e ibuprofeno por extracción dentaria, presentou edema labial e urticaria xeneralizada, tratado con dexclorferinamina e prednisona. Tras 12 horas persistían os síntomas engadindo dor abdominal e vómitos, que se resolveron con adrenalina. Tras 4 horas reapareceron os síntomas polo que ingresou, precisando 13 doses de adrenalina durante 4 días. Entre os episodios o paciente presentaba un leve exantema urticariforme. O estudo analítico (triptasa seriada, complemento, C1 inhibidor cuantitativo e funcional, proteína catiónica do eosinófilo, serologías, Phadiatop, e Ig E específica a penicilina e amoxicilina) foi negativo. O paciente non acudiu a controis posteriores polo que non se realizaron probas cutáneas nin de exposición.
