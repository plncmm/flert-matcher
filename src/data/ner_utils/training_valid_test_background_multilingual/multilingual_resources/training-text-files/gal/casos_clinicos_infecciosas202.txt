Trátase dun varón de 59 anos con único antecedente coñecido de válvula aórtica bicúspide con fusión de veos coronarios esquerdo e dereito que ocasiona unha insuficiencia aórtica moderada-severa (última ecocardiografía 6 meses antes do episodio actual). Mantén revisiones periódicas por Cardiología e non presenta disnea asociada, nin toma ningunha medicación de forma habitual. O paciente vive en ámbito rural e traballa na construción. Realiza habitualmente excursións polo campo en bicicleta, habendo realizado deste xeito o Camiño de Santiago recientemente, tendo contacto con algún animal, fundamentalmente cans, cabras e vacas, aínda que sen contacto estreito. Non ten animais domésticos e non realizou viaxes recentes ao estranxeiro.
Consulta por cadro de dous meses de evolución consistente en sudoración profusa e sensación distérmica non termometrada, astenia xeneralizada e dor lumbar. Por este motivo acode a urxencias para valoración, onde se lle solicita unha proba de Rosa de Bengala que é positiva, iniciándose tratamento con doxiciclina 100mg/12h e rifampicina 900mg/24h e posteriormente derívase para valoración en consulta externa de Enfermidades Infecciosas. En consulta realízase analítica básica, e malia que a clínica é inicialmente compatible, aínda que dubidosa pola ausencia de contacto directo con animais de gando, e ante a escasa frecuencia desta entidade no noso medio nos últimos anos, realízase de novo Rosa de Bengala, serología de Brucella spp e extracción de hemocultivo, enviando mostra a Hospital Carlos III (Madrid) coa intención de confirmar ou descartar o diagnóstico de presunción de brucelosis.

Na anamnesis e exploración por órganos e aparellos, non se apunta ningún dato destacable salvo un sopro sistólico de predominio aórtico xa coñecido, sen estigmas sugerentes de endocarditis. Dado que o paciente refería mejoría clínica tralo tratamento instaurado en Urxencias, decídese mantelo en espera dos resultados, que finalmente foron negativos. O paciente suspende o tratamento por intolerancia gastrointestinal antes da seguinte visita á consulta. Así mesmo, pola clínica de dor dorsolumbar que refería, e ante a sospeita inicial de brucelosis, decídese realizar Resonancia Magnética (RM) que non atopa tampouco signos de espondilodiscitis por Brucella spp. Durante o seguimiento en consulta, volve presentar clínica, trala suspensión do tratamento antibiótico previamente mencionado, reaparecendo febre diaria de ata 38.5oC de características bacteriémicas, con malestar xeral asociado, sudoración profusa e astenia, sen ningunha focalidad específica por órganos e aparellos, polo que se decide finalmente ingreso hospitalario para obtención de hemocultivos e completar estudo, ante a persistencia da febre e o mal estado xeral.

Diagnóstico diferencial
Trátase dun paciente con febre de duración intermedia (FDI), ou ata de duración prolongada, si contamos o periodo previo ao tratamento antibiótico recibido, sen un foco claro, polo que centraremos o diagnóstico diferencial en torno á FDI, aínda sabendo que ata nun 20% dos casos, a etiología permanece descoñecida. Atendendo ao contexto epidemiológico do paciente e os seus antecedentes persoais, as causas a ter en conta son:

1. Infeccións bacterianas: A destacar rickettsiosis como responsables das febres tíficas e a febre botonosa (a rickettsiosis exantemática é máis frecuente nos países da cuenca mediterránea), Coxiella burnetti como axente causal da febre Q , Brucella melitensis como responsable da brucelosis humana; a febre entérica ou tifoidea causada por Salmonella typhy e paratyphi, Bartonella spp na enfermidade por arañazo de gato e a angiomatosis bacilar, a ehrlichiosis e anaplasmosis humanas, e, por suposto, a tuberculosis.

2. Infeccións víricas: Provocadas por CMV, virus de Epstein-Barr, parvovirus B19, VHS 6,7 e 8, VIH.

3. Infeccións por protozoos: Destaca a toxoplasmosis.

4. Infeccións localizadas: Abscesos intraabdominales, endocarditis infecciosa.

5. Enfermidades autoinmunes: Enfermidade de Still do adulto, principalmente pola súa presentación clínica habitual en forma de febre.

6. Neoplasias: poden presentarse con relativa frecuencia como febre sen foco o carcinoma de células renales e o linfoma.

7. Miscelánea: Tiroiditis subaguda.

Evolución
Durante o ingreso hospitalario solicitáronse varias probas complementarias que detallamos a continuación. Serología para Brucella spp: negativa para Ig M e Ig G; serologías de Coxiella spp, Rickettsia spp, sífilis, virus de hepatitis A, B, C e virus da inmunodeficiencia humana (VIH): negativas. IgG para CMV e VEB positivas, Ig M negativa. Analíticamente, destacaba elevación de reactantes de fase aguda incluíndo proteína C reactiva (75 mg/L), procalcitonina (0.38 ng/mL), ferritina (1473 ng/mL), velocidade de sedimentación globular (69 mm/h) e factor reumatoide (18.6 UI/mL). O estudo de autoinmunidad (que inclúe ANAs, ENAs, inmunoglobulinas e subpoblaciones linfocitarias) e IGRA foron negativos. En canto a probas de imaxe, realizouse unha tomografía computerizada (TC) toraco-abdomino-pélvica para descartar infeccións localizadas (abscesos intraabdominales) ou neoplasias ocultas (fundamentalmente linfoma ou carcinoma de células renales). Asimimo, extraéronse hemocultivos, que resultaron positivos para Streptococcus sanguinis (grupo viridans) resistente a eritromicina con CMI a penicilina 0.03 mcg/ml en 6 hemocultivos seriados en 3 días diferentes.
Ante estes primeiros resultados analíticos descartáronse razonablemente a maioría de entidades de etiología infecciosa vírica ou bacteriana (Coxiella ssp, Rickettsia ssp, VIH, sífilis, Hepatitis A, B e C, CMV, VEB). Se desestimó o diagnóstico inicial de brucelosis tras un segundo Rosa de Bengala negativo, tres tandas serológicas en diferentes momentos temporais negativas, e unha RM negativa para espondilodiscitis. Así mesmo, o estudo de autoinmunidad negativo permitiunos rexeitar unha etiología autoinmune (fundamentalmente a Enfermidade de Still do adulto, xa que non reunía os criterios diagnósticos preceptivos de Cush ou Yamaguchi como o rash evanescente ou linfadenopatías); e o test de IGRA, engadido aos resultados previos e unha radiografía de tórax normal, facía pouco probable unha tuberculosis. Para rematar, o estudo de función tiroidea foi normal, descartando unha tiroiditis subaguda.
Ante a alta sospeita de endocarditis infecciosa por hemocultivos de repetición positivos con microorganismo típico illado en paciente con valvulopatía previa, iniciouse tratamento con ceftriaxona 2 gramos cada 24 horas e gentamicina axustada ao peso do paciente, e solicitouse unha ecocardiografía transtorácica (ETT) que mostrou unha válvula aórtica de veos displásicos, con apertura conservada e prolapso severo de veo dereito que provocaba insuficiencia excéntrica dirixida a veo anterior mitral, no seu conxunto severa (en ecografía previa meses atrás mostrábase unha insuficiencia moderada), sen evidenciarse signos de endocarditis. Ante estes achados, realizouse unha ecocardiografía transesofágica (ETE), que non mostraba novos achados suxestivos de endocarditis.
Ademais da negatividad da ETT e a ETE, recíbese TC na que non se aprecian neoplasias nin adenopatías patológicas, nin se observan abscesos en ningunha localización. Como único achado, mostraba a presenza de varios infartos esplénicos. Neste punto, cobra aínda máis importancia a sospeita inicial de endocarditis ao ocorrer un fenómeno embólico séptico (sumariamos 1 criterio maior e 3 menores) (Figura 1), e decídese programar unha segunda ETE no prazo dunha semana respecto de a previa, así como un PET-TC, que informa de captación relativamente homogénea de miocardio inespecífica. Finalmente, realizouse unha segunda ETE, que mostrou unha vegetación de tamaño máximo de 7-8 mm compatible con endocarditis infecciosa subaguda sobre válvula aórtica nativa bicuspide.


Diagnóstico final
Endocarditis aórtica por S. sanguinis sobre válvula bicúspide
