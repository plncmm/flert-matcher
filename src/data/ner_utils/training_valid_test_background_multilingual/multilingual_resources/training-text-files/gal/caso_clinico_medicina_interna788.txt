Presentamos o caso dun varón de 51 anos, que en 2001 foi diagnosticado de Inmunodeficiencia Común Variable; tras diversas complicaciones infecciosas, comeza tratamento sustitutivo con inmunoglobulinas en 2005. No contexto da inmunodepresión, desenvolve enfermidade granulomatosa crónica diseminada con afectación gastrointestinal, hepática, renal, cutánea e esplénica (esplenomegalia xigante que require esplenectomía).
Ao longo da evolución, desenvolve uveítis de ollo dereito sen clara resposta a ciclosporina A, pero con parcial resposta a prednisona a doses elevadas que se mantén de forma crónica (30 mg/día durante os últimos 6 anos).
Nunha das revisiones, o paciente acode con clínica de malestar xeral, cefalea que aumenta con manobras de Valsalva, febre de ata 39oC e fotofobia de dúas semanas de evolución. Ingresa para estudo, con analítica sen achados significativos; realízase TC craneal que non presenta alteracións salvo sinupatía crónica xa coñecida.
En LCR tras punción lumbar obsérvase aumento de celularidad (76 células) con 74% de mononucleares, hiperproteinorraquia, glucosa normal e ADA normal. Os exames microbiológicos son normais (gram, cultivo aerobio, microscopía e PCR múltiplex) salvo tinción con tinta chinesa positiva, detección de antígeno de Cryptococcus neoformans positivo e crecemento en cultivo para hongos do mesmo microorganismo. O xuízo clínico é de meningitis subaguda por Cryptococcus neoformans, polo que o paciente inicia tratamento antifúngico con anfotericina B liposomal e flucitosina, ata completar unhas 5 semanas de tratamento. Tras comprobar desaparición da clínica e normalización bioquímica de LCR, xunto con negativización microbiológica do mesmo, iníciase fluconazol vía oral e o paciente é dado de alta con seguimiento ambulatorio.
