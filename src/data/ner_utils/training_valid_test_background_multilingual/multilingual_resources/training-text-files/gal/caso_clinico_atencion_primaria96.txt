Motivo de consulta
Feridas ulcerosas no pene.

Enfoque individual (anamnesis, exploración, probas complementarias)
Varón de 21 anos.
Nega alergias medicamentosas.
Non presenta antecedentes medicoquirúrgicos. Non precisa tratamento habitual.
Enfermidade actual: acode por lesións ulcerosas en glande pruriginosas e non dolorosas, afebril. Refire que fai 2 meses mantivo relación sexual sen barreira de protección.
O paciente presenta bo estado xeral, consciente, orientado, colaborador, ben hidratado e perfundido, normocoloreado, eupneico en repouso.
Exploración genital: Adenopatía única de 1.5 cm de diámetro inguinal dereita.
Varias lesións milimétricas na base do glande, tipo granulomatosas, ulceradas no centro de 3-4 mm de diámetro non dolorosa á manipulación.

Probas complementarias:
Analítica: normalidad das 3 liñas celulares e da bioquímica incluíndo función renal e proteína C reactiva.
Serología: positivo para sífilis e gonorrea, e posible infección hepatitis B (aticuerpos positivos, antígenos pendente de recibir), e primeira serología para VIH negativa (pendente de realizar a segunda serología), hepatitis C negativa.

Enfoque familiar e comunitario
Varón solteiro, homosexual, sen parella sexual estable, universitario.

Xuízo clínico (listado de problemas, diagnóstico diferencial)
Sífilis e gonorrea.
Posible hepatitis B (Ac VHB negativos, á espera de resultados de Ag VHB).
Primeira serología para infección por VIH negativa, á espera de realización dunha segunda serología dentro de 6 meses para comprobar si presenta seroconversión ou non.

Diagnostico diferencial:
ETS: chancro brando, granuloma inguinal, linfogranuloma venéreo, herpes genital, papiloma humano, moluscos contagiosos.
Lesións inflamatorias: síndrome (Sd) de Behcet, Sd Reiter, psoriasis.
Neoplasias: eritroplasia de Queyrat, basotelioma, carcinoma espinocelular, melanoma maligno.

Plan de acción e evolución
Adminístrase 2.4 millóns UI dose única intramuscular.
Derívase a Consulta Externa de Medicina Interna para continuar con estudo e tratamento si fose necesario.
Comunícase á unidade de preventiva dado que se trata de Enfermidades de Declaración Obligatoria para o estudo e si fose necesario o tratamento das parellas sexuais do paciente.
