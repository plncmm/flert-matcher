Motivo de Consulta
Dor abdominal focalizado en flanco dereito.

Enfoque Individual (anamnesis, exploración, probas complementarias)
Antecedentes persoais: Muller de 50 anos. Non alergias coñecidas. Non hábitos tóxicos. Non HTA, Non DM, nin dislipemia. Hipotiroidismo primario en tratamento sustitutivo con Eutirox 50 mcg. Rinitis alérgica en tratamento con antihistamínico a demanda.
Anamnesis: Presenta dor abdominal en flanco dereito de caracter xordo continuo de varios días de evolución que se acompaña de náuseas sen vómitos, sen febre. A dor non se modifica coas posturas nin con analgesia. Non asocia síndrome miccional. Isto propiciou a súa consulta en urxencias.

Exploración: Presenta bo estado xeral. Consciente e orientada. Eupneica en repouso. Ben hidratada e perfunfida. Auscultación cardíaca e pulmonar normal. Abdomen brando depresible, doloroso á palpación en hipocondrio dereito onde se palpa masa indurada mal definida, sen eritema nin signos directos de inflamación de 3 cm de diámetro maior. Non presenta signos de irritación peritoneal. Signos de Murphy e Blumberg negativos. Membros inferiores: non edemas nin signos de trombosis venosa profunda.

Probas complementarias: Solicítase analítica completa de sangue con Hemograma normal, Bioquímica normal, Coagulación normal. Ademais sistemático de ouriña con test de gestación negativos. Solicítase Eco-Tac Abdomen: Destaca lesión quística complexa na periferia subcapsular do segmento VIN duns 6,5 cm de diámetro, morfología redondeada, na que se identifica unha parede fina, realzada e na que non se identifican solucións de continuidade, con presenza no estudo ecográfico de contido ecogénico fino en suspensión, así como banda ondulante ecogénica e plegada compatible con membrana intraluminal. Asocia engrosamiento de fascia pararrenal anterior e fascia lateroconal ipsilateral, con reticulación graxa adxacente, achados considerados inflamatorios-reactivos por vecinidad. En conxunto estes achados suxiren quiste hepático, posiblemente hidatídico, complicado con ruptura mantida.

Enfoque Familiar e Comunitario
Vive co seu marido e o seu fillo. Natural de Italia. Desde fai 20 anos vive en España. Estatus socioeconómico medio-baixo. Convive con can desde fai un ano vacunado e desparasitado.

Xuízo Clínico (lista de problemas, diagnóstico referencial)
Xuízo clínico: Dor abdominal subagudo en Hipocondrio dereito en probable relación con quiste hepático complexo con rotura contida.
Diagnóstico diferencial: Quiste hepático simple; Quiste hidatídico; Hamartoma dos ductus biliares; Enfermidade de Caroli; Sarcoma hepático embrionario; Cistoadenocarcinoma biliar; Absceso hepático; Metástasis quísticas; Adneoma hepatoceluular


Plan de Acción
En urxencias, dada a sintomatología que presentaba a paciente, decídese solicitar Eco-Tac de abdomen para filiar a orixe da dor e da masa que presenta á exploración.

Evolución
En urxencias a analítica, tanto de sangue como de ouriña, era normal. En Eco-Tac de abdomen achados que suxiren quiste hepático, posiblemente hidatídico, complicado con ruptura contida. Por todo iso realízase interconsulta a Cirugía Xeral que desestima intervención quirúrgica urxente polo que se decide derivar á paciente a Aparello Digestivo para estudo e filiación do quiste. Decídese comezar tratamento con Albendazol 400mg/12 horas durante un mes e solicitar analítica completa con Bioquímica hepática, PCR, Ca19.9, CEA e hemograma normais, ademais de AFP, VIH, VHB, VHC e serología Echinococcus negativa; ademais de TAC ABDOMEN C/C TRIFÁSICO en agosto 2017 no que se aprecia disminución do tamaño da lesión quística e onde non é posible diferenciar si trátase dun quiste biliar simple ou un quiste hidatídico. En xaneiro 2018 solicítase de novo serología completa sendo negativa para Echinococcus. Durante todo este tempo a paciente non presentou dor. Polo que o diagnóstico é de Quiste hepático simple.
