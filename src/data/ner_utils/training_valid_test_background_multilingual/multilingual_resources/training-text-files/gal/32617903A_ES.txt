Home caucásico de 75 anos, non fumador, director de contratación de TI xubilado, con antecedentes de cardiopatía isquémica e revascularización quirúrgica en 2011, insuficiencia renal crónica, hipertensión e dislipidemia. O 25 de marzo, foi ingresado nun hospital rexional cunha semana de evolución de disnea. Ao ingreso, presentaba insuficiencia respiratoria e lesión renal aguda (sobreposta á crónica) e, en poucas horas, requiriu ventilación mecánica e administráronselle antibióticos i.v. por unha consolidación na zona inferior esquerda. Debido á carencia de camas de UCI, dous días despois foi trasladado ao noso hospital (centro de atención especializada). Recuperouse ben do problema respiratorio e a ventilación e o osíxeno retiráronse durante as seguintes 48 horas, aínda que se mantivo con 36 horas de hemofiltración continua venovenosa (HVVC). Ademais, con valores altos de dímero D ao ingreso, mantívose con heparina non fraccionada i.v.; unha APTC mostrou múltiples imaxes lacunares segmentarias e subsegmentarias, con extensas opacidades de vidro esmerilado e zonas de consolidación/atelectasia. Posteriormente, pasouse a un novo anticoagulante por vía oral. Durante os seguintes 7 días, malia fisioterapia rutineira, o paciente non logrou recuperarse totalmente, con debilidade nas extremidades inferiores. A exploración neurológica das extremidades inferiores revelou hipertonía e disminución da forza bilateral, aínda que máis acusada na esquerda. Non se apreciou perda de pulso nin outros resultados sensoriais nas extremidades inferiores; o signo de Babinski era negativo, a coordinación e a marcha eran de difícil avaliación pois o paciente necesitaba soporte para manterse en pé. Unha TAC craneal non apreciou ningunha anomalía intracraneal aguda. A debilidade e rixidez bilateral persistente das extremidades inferiores motivou unha RMN cerebral, que revelou microangiopatía e infartos nos lóbulos parietal e occipital así como no mesencéfalo e os ganglios basales. O paciente trasladouse a un centro de neurorrehabilitación o 27 de abril para o seu convalecencia e tratamento.

