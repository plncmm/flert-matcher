Varón de 76 anos con antecedentes de diabetes mellitus tipo II, hipertensión arterial, hipercolesterolemia e insuficiencia renal crónica. O paciente acode a urxencias do noso centro por malestar xeral, náuseas, vómitos e episodios de sudoración profusa sen dor torácica. Cinco días antes recibira elalta hospitalaria tras colocarlle dous stents por cardiopatía isquémica. Ingresa con leucocitosis con desviación á esquerda, fracaso renal agudo, anemia normocítica normocrómica e unha PCR de 112mg/L. O electrocardiograma demostra bloqueo completo da rama dereita do fai de Hiss e bloqueo aurículo-ventricular de segundo grado. Os primeiros días de ingreso en UCI está afebril, con leucocitosis en ascenso sen foco claro, e manifestando algún episodio de desorientación temporoespacial con axitación psicomotriz. Iníciase tratamento con piperacilina/tazobactam e realízase unha TAC craneal onde se obxectiva unha pequena hemorragia subaracnoidea occipital. Ao sexto día de ingreso presenta febre maior de 38oC, con taquipnea e aumento de traballo respiratorio con acidosis metabólica severa, acompañado de deterioro de nivel de conciencia. Nunha TAC de tórax obsérvase derrame pleural bilateral. Recóllense mostras de ouriña, aspirado bronquial e sangue para cultivo. Ao día seguinte desde o laboratorio de microbiología informan que en dous hemocultivos crecen cocos grampositivos en racimos que máis tarde se identifican como Staphylococcus lugdunensis non productor de beta-lactamasa. Tras este resultado axústase o tratamento antibiótico segundo o antibiograma a cloxacilina e gentamicina. Realízase un ecocardiograma transesofágico no que se objetivan dous vegetaciones na cara auricular da válvula mitral, unha no veo septal de 12 x 12 mm e outra no veo posterior de 13 x 12 mm, condicionando insuficiencia mitral moderada. Suscítase cirugía para recambio valvular pero o paciente falece antes de poder ser intervindo/intervido. O paciente foi diagnosticado de endocarditis mitral sobre válvula nativa.
