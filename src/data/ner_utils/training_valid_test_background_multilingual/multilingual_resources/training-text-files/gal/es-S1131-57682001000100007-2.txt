Muller, de trece anos, que presenta un cadro de febre de 12 días de evolución acompañado de adenopatía axilar esquerda. A exploración inicial foi negativa fóra diso arañazos en man esquerda. Os datos de laboratorio iniciais incluíron: leucocitos 4.700 (32% linfocitos; 9% monocitos e 51% granulocitos); VSG 14 mm/h; PCR 2,4 mg/dl; hemocultivo negativo. Ante a persistencia da febre e a presenza da adenopatía sospéitase Enfermidade por Arañazo de Gato, realízase serología a Bartonella henselae e iníciase tratamento con rifampicina, desaparecendo a febre logo de 3 días de iniciado o tratamento. Posteriormente confírmase o diagnóstico ao resultar positiva a serología a Bartonella henselae.

