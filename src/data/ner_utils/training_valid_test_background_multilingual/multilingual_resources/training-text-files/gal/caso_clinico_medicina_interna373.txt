Varón de 61 anos, sen antecedentes médico-quirúrgicos de interese e que refería febre desde fai unha semana. Ingresou no seu Hospital de referencia, onde ao observar bacteriemia por S. grupo viridans e unha posible verruga en válvula mitral trasladouse ao noso Centro para valorar cirugía por sospeita dunha endocarditis infecciosa. Alí iniciouse tratamento antibiótico dirixido.
No noso hospital presentaba un bo estado xeral e estaba febril. A exploración física era normal. Tras manter o tratamento antibiótico, o paciente permanecía con febre diaria e sen referir sintomatología algunha que orientase a unha orixe. Os hemocultivos seriados foron negativos, a radiografía de tórax e ecografía abdominal foron anodinas e as ecocardiografías foron normais. Ao 5ou día do ingreso, un TAC mostrou un absceso hepático de 5.5 cm en segmento III do lóbulo hepático esquerdo e un "corpo estraño" que atravesaba a parede distal de antro gástrico e que impactaba o parénquima hepático adxacente. Na gastroscopia só se observou unha mucosa hiperémica antral. Se contactó con Cirugía Xeral que procedeu a drenaje da colección. A evolución posterior do paciente foi satisfactoria con desaparición da febre e mejoría progresiva do estado xeral. Nos cultivos quirúrgicos creceron Streptococcus grupo anginosus, Prevotella intermedia e Veillonella párvula e identificouse unha espina de peixe no material purulento.
O Streptococcus grupo anginosus é considerado parte dos Streptococcus grupo viridans. En xeral, dentro deste grupo, a especie S. anginosus foi asociada con bacteriemias e as outras dúas especies, S. constellatus e S. intermedius son asociadas coa produción de abscesos. Nos abscesos hepáticos secundarios a perforación gastrointestinal por corpo estraño a sintomatología inespecífica e variable desta entidade, así como o feito de que os pacientes non adoitan recordar o momento da ingestión, fan que o diagnóstico de perforación hepática por corpo estraño sexa aínda máis complicado. No noso paciente, o absceso orixinouse pola migración a través da parede gástrica dunha espina de peixe.
