Un home de Wuhan va reportar febre, dispnea i miàlgia des del 28 de gener. El 10 de febrer el seu estat va empitjorar i va experimentar confusió i desorientació. Les proves analítiques van mostrar una baixa xifra de leucòcits (3,3×109/L) i linfocitopenia (0,8×109/L). La TAC cranial era normal, mentre que la TAC toràcica va mostrar diverses opacitats de vidre esmerilat subpleurales. El pacient va resultar positiu per a SARS-CoV-2 i va ser traslladat a la nostra institució. A l'exploració física, les constants vitals eren estables sense alteració de la consciència. Es van observar signes de síndrome meníngia (rigidesa del clatell, signe de Kernig i signe de Brudzinski) i signe de Babinski. La gasometria arterial va mostrar una proporció PO2/FiO2 de 240 mmHg. Aquest pacient de COVID-19 va ser tractat amb arbidol i oxigenoteràpia, però la seva desorientació no va millorar. El 16 de febrer se li va practicar una punció lumbar; la pressió del líquid cefalorraquidi (LCR) era de 220 mmHg. Les proves analítiques del LCR van donar uns valors de leucòcits (0,001 ×109/L), de proteïna (0,27 g/L), d'ADA (0,17 O/L) i de glucosa (3,14 mmol/L) dins dels límits normals. Amb la mostra d'LCR es va fer també una prova de SARS-CoV-2, que va resultar negativa. El pacient no mostrava signes d'infecció bacteriana ni tuberculosa del SNC. Després d'una avaluació neurològica acurada, es va determinar encefalitis associada a infecció per SARS-CoV-2. En aquests moments el tractament era bàsicament simptomàtic, que incloïa administració de manitol. Curiosament, la consciència del pacient va millorar a partir del 20 de febrer i la TAC toràcica va indicar una millora de les opacitats de vidre esmerilat. La seva consciència estava totalment buidada el 24 de febrer. Dues proves consecutives de frotis faringis van resultar negatives per a SARS-CoV-2. El pacient va ser donat d'alta el 27 de febrer.