Nen de 8 anys, diagnosticat d'al·lèrgia alimentària per: peix, fruita seca, llegums, profilina i PR-10, que va sofrir anafilaxia després de sopar de coliflor bullida i quètxup. Prèviament tolerava els aliments sopats, només presentava síndrome d'al·lèrgia oral al tomàquet cru.

Inicialment va presentar edema facial, urticària, dispnea amb tos i cianosi labial. La mare va administrar hidroxicina i va cridar al servei d'emergències mèdiques (SEM). Malgrat disposar d'autoinjector d'adrenalina en domicili, i davant la proximitat del SEM, se li recomana no realitzar cap altra acció.

A l'arribada del SEM, després de l'estabilització inicial, va presentar pèrdua sobtada de consciència amb convulsió generalitzada tònic-clònica. Posteriorment, i durant el trasllat a urgències, es va mantenir amb disminució de consciència (glasgow 9-10). En urgències va destacar nistagme horitzontal, paresia del VI parell, disàrtria i al·lucinacions visuals. La triptasa sèrica a les 6-8 hores de la anafilaxia és de 13.1 mcg/L, tòxics en orina negatius i scanner cerebral normal. A l'alta, la recuperació neurològica és total.

Per a completar estudi: es descarten cofactors, prick by prick al quètxup (5 mm), tomàquet en diferents formes (entre 1 i 5 mm) i coliflor bullida (6 mm). Triptasa basal 3.7 mcg/L; IgE total 590 UI/ml; IgE específica (k O/L): raïm 0.47, coliflor 2.46.