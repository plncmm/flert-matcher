Home de 44 anys, natural del Marroc, fumador 1-2 cig/dia. Treballa en la jardineria. No altres antecedents personals ni familiars d'interès. El pacient és valorat en les consultes externes de Medicina Interna per un quadre de 2 setmanes d'evolució consistent en la presència d'unes lesions facials nodulars, eritemato violàcies.
El pacient és diagnosticat d'infecció VIH debut tardà (CD4 60 uL, Càrrega VIH 317000 còpies) .
Es realitza biòpsia d'aquestes, sent el resultat inespecífic. Es planteja com a diagnòstic diferencial Sarcoma de Kaposi vs Angiomatosis bacilar.
Es pauta Doxiciclina 100 md/12 h vo amb desaparició de les lesions cutànies als pocs dies.
S'inicia tractament amb EGV /cobicistat, FTC, ABC (Stribild®).
Després de 10 dies de tractament, el pacient acudeix a urgències per quadre agut de malestar general, febre elevada, oligoanuria i hipotensió. En l'analítica, progressiu augment de leucòcits i de la procalcitonina, sent normals el sist d'orina i la radiografia tòrax. Ingressa en UVI amb el diagnòstic de sèpsia sense focus evident. Es rep PCR en biòpsia de lesió cutània positiva per a Bartonella henselae.
Ens plantegem el diagnòstic de Febre de les trinxeres exacerbada per quadre de reconstitució immune induït pel TARGA.
S'afegeixen gentamicina iv i corticoides a dosis altes. Evoluciona favorablement sent donat d'alta i contínua el seu seguiment en les consultes d'infeccioses.
La Síndrome de reconstitució immune cal sospitar-lo en pacients amb infecció VIH que, després de l'inici del TAR, desenvolupen quadres de reactivació "paradoxal" d'infeccions oportunistes prèviament controlades amb tractament.
Els patògens habituals amb els quals està descrit són M. tuberculosi, MAI, CMV, Cryptococcus, Pneumocystis i Herpes virus 8, però hi ha casos més rars associats a Bartonella com el nostre.