L'1 de febrer de 2020 va acudir al servei d'urgències una dona de 64 anys reportant febre de 7 dies d'evolució, amb una temperatura màxima de 38,7 °C, que cursava amb tos, poca expectoració i miàlgia, però sense malestar toràcic ni dispnea. Havia tornat amb avió a Hangzhou (la Xina), procedent de Malàisia 7 dies abans. A l'exploració física no es van percebre raneres seques ni humides en tots dos pulmons i es va registrar una temperatura de 37,3 °C, pols de 92 l.p. m., freqüència respiratòria de 18 r.p. m. i pressió arterial de 113/79 mmHg. Les proves analítiques van donar una fórmula leucocitària de 2,5 x 109 cèl·lules/ml, amb un 63,3% de neutròfils i un 29,2% de limfòcits; el valor de proteïna C-reactiva era de 3,62 mg/L. Les proves d'esput per a grip A+B (mitjançant RT-PCR en temps real) van ser negatives. Les TAC pulmonars de la pacient van mostrar diverses ombres de vidre esmerilat amb vores difuses i densitats irregulars en les zones perifèriques i posteriors dels pulmons, bàsicament subpleurales. Aquestes imatges concordaven amb anteriors manifestacions radiològiques de la malaltia per coronavirus 2019 (COVID-19). Més endavant, les proves mitjançant RT-PCR de fluorescència en temps real van detectar ARN de SARS-CoV-2 i es va diagnosticar a la pacient amb COVID-19.