Presentem el cas d'una pacient de 10 anys que acudeix a urgències per febre de 48h d'evolució, vòmits, cefalea i inflamació orbitària dreta amb ptosis palpebral i proptosis. En TC s'observa pansinusistis dreta i abscés intraorbitari superolateral, per la qual cosa s'administra antibiòtic IV i Cirurgia Maxil·lofacial realitza drenatge orbitari per via externa. Es van aïllar en cultiu de l'abscés S. intermedius i Moraxella osloensis. L'evolució no va ser bona i la pacient va continuar presentant inflamació orbitària, febre i vòmits. En nova TC es va observar pansinusitis persistent, nou abscés orbitari superomedial i empiema subdural frontoparietotemporal. Es realitza llavors drenatge endoscòpic de sins paranasals i òrbita medial, i Neurocirurgia duu a terme drenatge obert de l'empiema. Malgrat les intervencions, 12h després torna a objectivar-se en TC abscés orbitari medial que és intervingut de nou per Cirurgia Maxil·lofacial. En cultiu de l'empiema subdural es va aïllar Parvimonas micra, comensal anaerobi de la cavitat oral. L'evolució va ser lenta durant 50 dies d'ingrés, en els quals va presentar candidemia, leucopènia i hipocomplementemia. Es van realitzar nombroses RM de control fins a objectivar resolució completa. En revisions posteriors es van descartar alteracions immunitàries persistents. Sis mesos després la pacient presentava com a seqüela una lleu ptosis palpebral.

La nostra pacient era inmunocompetente i sana, i des d'una fase molt primerenca va presentar clínica de cefalea i vòmits. Els cultius van demostrar una infecció de caràcter polimicrobiano, present en més de la meitat d'aquests pacients, i amb la combinació habitual de Gram + com a estafilococs i estreptococs juntament amb bacteris anaerobis.