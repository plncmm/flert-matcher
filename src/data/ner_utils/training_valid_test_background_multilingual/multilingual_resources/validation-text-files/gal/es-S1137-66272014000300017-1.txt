Presentamos o caso dunha nena de 4 anos que consultou por un exantema eritrósico e doloroso en rexión cervical de 12 horas de evolución. A paciente tiña malestar xeral, non presentaba febre, síntomas respiratorios nin outros síntomas engadidos. fora valorada facía 6 horas como un posible prúrigo, habendo iniciado tratamento con corticoide e antihistamínico por vía sistémica. Á exploración física presentaba eritema cutáneo en pescozo, axilas, tórax e nádegas, con áreas de despegamiento cutáneo en zona axilar e cervical e algunha lesión costrosa amarillenta en rexión cervical. Tamén mostraba eritema e inflamación palpebral e conjuntival, sendo o resto da exploración física normal. As constantes de frecuencia cardiaca, respiratoria e presión arterial foron normais. Realizouse analítica de sangue que mostraba leucocitosis (12.300 leucocitos/μL, fórmula normal) sen elevación de reactantes de fase aguda.

Con diagnóstico presuntivo de SPEE ingresou e iniciou tratamento con cloxacilina i.v, mupirocina tópica, antihistamínico i.v, fluidoterapia i.v, e analgesia. A evolución foi inicialmente desfavorable, con generalización das lesións e extensión da eritrodermia. Ao terceiro día asóciase empíricamente ao tratamento clindamicina i.v, constatando ás 24 horas unha evolución moi favorable das lesións. Posteriormente o hemocultivo foi informado como negativo e o cultivo de frotis cutáneo e nasal foi positivo para S. aureus (resistente a penicilina, sensible a cloxacilina, amoxicilna-clavulánico e clindamicina). Tras seis días de ingreso con tratamento parenteral decídese alta para continuar o tratamento antibiótico de xeito ambulatoria.


