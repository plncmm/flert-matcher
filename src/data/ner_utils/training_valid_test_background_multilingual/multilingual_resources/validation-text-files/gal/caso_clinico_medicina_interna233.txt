Varón de 66 anos hipertenso e diabético tipo 2 con insulinoterapia. Ingresou en 2006 en Medicina Interna cos diagnósticos de colecistitis litiásica, neumonía comunitaria e shock séptico por Klebsiella pneumoniae, e nuevamente en 2007 por neumonía comunitaria por Klebsiella pneumoniae.
Consulta en Urxencias por dor e disminución de agudeza visual no ollo dereito e febre. A febre ponse en relación cun cadro gripal, se diagnostica de uveítis e decídese alta. Posteriormente, empeoran as molestias oculares, a febre aumenta e asocia cefalea que non cede con analgesia habitual. Acode 48 horas máis tarde a Urxencias e se diagnostica unha endoftalmitis no ollo afecto.
Na análise de sangue destaca: GOT 56UI/l, GPT 232 UI/l e GGT 160 UI/l. A radiografía de tórax é normal. Realízase punción lumbar: 1555 células/microL (82% neutrófilos) con consumo de glucosa compatible con meningitis bacteriana aguda. Iníciase antibioterapia empírica con Ceftriaxona, Ampicilina e Vancomicina. Ante a sospeita de solta de émbolos sépticos realízase un ecocardiograma (normal) e unha ecografía abdominal (lesión hipoecoica de 12 mm compatible con absceso). Nos cultivos de LCR, sangue e ouriña íllase Klebsiella pneumoniae multisensible. Malia axustar antibiótico segundo antibiograma, a evolución clínica é mala e tras poucos días, o paciente require ingreso en UCI. Demóstranse múltiples abscesos cerebrais, pulmonares e hepáticos mediante técnicas de imaxe. Require a evisceración do ollo dereito con crecemento nuevamente de Klebsiella pneumoniae nas mostras oculares. Ante a posibilidade de que se trate dunha cepa de alta virulencia, remítese unha mostra ao laboratorio de Microbiología de referencia, demostrándose Klebsiella pneumoniae serotipo K1.
Finalmente, tras varios axustes da antibioterapia, a evolución é satisfactoria e conséguese a alta domiciliaria tras tres meses de ingreso.
O serotipo K1 é un patógeno de alta virulencia que se acantona típicamente no fígado, e que con frecuencia dá lugar a complicaciones sépticas catastróficas a nivel ocular e do sistema nervioso central. Aínda que é relativamente frecuente en Asia (sobre todo en pacientes diabéticos), trátase dun xerme excepcional en Europa, do cal hai moi poucos casos descritos en España.
