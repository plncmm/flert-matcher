Varón de 78 anos con antecedentes de hipertensión arterial, enfermidade renal crónica, arteriopatía periférica, fibrilación auricular e insuficiencia cardiaca crónica con fracción de eyección preservada, insuficiencia mitral moderada e estenosis aórtica severa que precisou implante de válvula aórtica transcatéter (TAVI) fai un ano.
Ingresa en Medicina Interna por síndrome constitucional de 11 meses de evolución, pouco logo de implante de TAVI, con hiporexia e perda ponderal de 33Kg. Asociaba astenia importante, artromialgias xeneralizadas, empeoramiento do seu disnea habitual e ortopnea con recorte do ritmo de diuresis.
Á exploración destacaba importante caquexia e a presenza dun sopro pansistólico rudo polifocal. En extremidades inferiores presentaba lesións purpúricas non sobreelevadas, de distribución "en calcetín".
Inicialmente realizouse analítica xeral que mostrou hemoglobina 10"9 g/Dl normocítica normocrómica, leucocitosis con desviación esquerda, PCR 224 mg/L, VSG 101 mm/h, BNP 1.618 pg/mL e leve insuficiencia renal. Consecutivamente realizáronse electrocardiograma, gasometría venosa, sistemático de ouriña e radiografía de tórax sen achados relevantes. Durante o seu ingreso hospitalario realizouse body-TAC sen contraste (por insuficiencia renal) onde se objetivó un infarto esplénico de 5"8cm. Ademais, extraéronse hemocultivos que foron reiteradamente positivos para Staphylococcus epidermidis meticilin- resistente. Tamén se realizaron ecocardiografía transtorácica e transesofágica que objetivaron engrosamiento difuso (7mm) da fibrosa mitro-aórtica con imaxe de disección desta, que condicionaba a aparición de insuficiencia mitral severa.
Ante os achados obtidos, o paciente cumpría criterios de Duke (2 maiores + 3 menores), diagnosticándose finalmente de Endocarditis Infecciosa sobre TAVI por S. epidermidis, iniciándose antibioterapia con Vancomicina e Fosfomicina, pasándose posteriormente, en réxime ambulatorio, a tratamento antibiótico supresivo con Dalbavancina, dado o inasumible risco quirúrgico do paciente.
