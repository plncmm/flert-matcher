Paciente de 39 anos VIH positivo, categoría C3, que consultou en urxencias do noso hospital por dor abdominal. Presentaba adenopatías cervicales bilaterales por infección por Mycobacterium, da cal atopábase en tratamento. A dor abdominal comezara oito horas antes no epigastrio e posteriormente localizouse en fosa iliaca dereita. A exploración física revelou lixeira distensión abdominal con signos de irritación peritoneal. A única alteración atopada na análise de sangue foi unha leve leucocitosis (11,70 x 103/mL) con neutrofilia (78%). A bilirrubina, amilasa, e enzimas hepáticas eran normais. Na ecografía abdominal observouse a presenza de hepatomegalia, esplenomegalia e adenopatías peripancreáticas, paraaórticas e celiacas. Non se visualizou o apéndice nin líquido libre peritoneal. O paciente foi intervindo/intervido co diagnóstico clínico de apendicitis aguda. Na exploración quirúrgica o apéndice era macroscópicamente normal, non se observaron adenopatías e realizouse unha apendicectomía. O postoperatorio inmediato transcorreu sen incidencias e o paciente foi dado de alta 48 horas despois. O estudo histopatológico da peza demostrou a presenza de leishmanias no apéndice e en dous ganglios do mesoapéndice. Con este resultado iniciouse tratamento médico da Leishmaniasis.


