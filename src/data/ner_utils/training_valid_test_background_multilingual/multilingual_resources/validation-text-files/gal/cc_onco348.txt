Anamnesis
Muller de 51 anos que consulta en abril de 2015 ao seu médico de Atención Primaria por autopalpación de nódulo indoloro na mama esquerda, segundo refire, dun ano de evolución, polo que é remitida ao servizo de Ginecología para estudo.
Antecedentes Persoais: Non antecedentes médico-quirúrgicos de interese. Anticonceptivos orais durante 8 anos.

Exploración física
Á exploración física a paciente presenta marcada asimetría mamaria. A mama dereita é de aspecto normal mentres que na esquerda pálpase tumoración fixa e dura de aproximadamente 10cm, adherida a planos profundos e moi próxima á pel. Non se palpan adenopatías axilares.

Probas complementarias
» Mamografía bilateral (14/04/2015): En mama esquerda identifícase masa de 8 cm de bordos mal definidos.
» Ecografía de mama bilateral (14/04/2015): Masa hipoecoica, heterogénea de contido sólido que impronta sobre o complexo de areola-pezón, con aparente infiltración. Non se identifican adenopatías.
» RMN de mama (03/05/2015): Masa de 8 cm localizada en cuadrantes internos de mama esquerda, hipervascular, con marcado realce e con afectación cutánea. Lesión de 18mm en cuadrantes supero-internos de mama contralateral de aspecto similar. Ganglios axilares bilaterales inespecíficos.
» TAC tóraco-abdómino-pélvico (07/05/2015): Sen evidencia de enfermidade a distancia.
» Marcadores tumorales (07/05/2015): CEA 1.8, CA 15-3 5.4.

Diagnóstico
Mama dereita: Angiosarcoma (CD34+, CD31+).
Mama esquerda: Angiosarcoma (CD34+, CD31+) HHV8 negativo. Ausencia de mutación en k-RAS e NRAS. Ki67 25%.
Angiosarcoma primario bilateral de mama.

Tratamento
Realízase nun primeiro tempo (26/05/2015), mastectomía simple de mama esquerda e cuadrantectomía de mama dereita, decidíndose, posteriormente, realizar mastectomía dereita por marxes insuficientes (23/06/2015). 
AP: Angiosarcoma (Expresión CD31 e CD34). Ki67 20-25%. Grado 2. Non permeación vascular nin infiltración perineural.
O caso é presentado no comité de tumores de mama decidíndose que, dada a histología, a paciente sería candidata a tratamento de radioterapia adyuvante polo que se leva a cabo, realizándose sobre hemitórax esquerdo debido ao tamaño do tumor.
Decídese non administrar tratamento de quimioterapia adyuvante debido ao escaso beneficio esperado.

Evolución
Iníciase seguimiento da paciente. No primeiro TAC realizado para reevaluación o 20/09/2015 obsérvase aparición de lesións hepáticas en segmento VIN e VII e outra de maior tamaño en segmento VIN.
Neste momento decídese inicio de primeira liña de quimioterapia para enfermidade avanzada con Paclitaxel 80mg/m2 días 1, 8 e 15 cada 28 días, que comeza o 16 de outubro de 2015. Tras catro ciclos de tratamento, realízase o 31 de xaneiro de 2016, TAC toraco-abdómino-pélvico, onde se observa persistencia das lesións hepáticas descritas previamente, pero con maior contido necrótico no seu interior o que podería traducirse en resposta parcial ao tratamento. A paciente presenta boa tolerancia ao tratamento, aínda que con neurotoxicidad grado 1.
Trala administración de 7 ciclos realízase o 22 de abril de 2016, novo TAC tóraco-abdomino-pélvico onde se aprecia discreta progresión de enfermidade a nivel hepático con dúas lesións esplénicas de nova aparición.
Decídese completar o estudo molecular do tumor co fin de realizar tratamento dirixido, non observándose reordenamiento de ALK nin inestabilidade de microsatélites, presentando amplificación de MET en tan só un 10%. Iníciase nova liña de tratamento con doxorrubicina liposomal pegilada en mayo de 2016
