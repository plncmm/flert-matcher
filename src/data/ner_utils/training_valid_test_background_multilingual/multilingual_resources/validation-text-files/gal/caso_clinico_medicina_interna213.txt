Varón de 89 anos que acode a Urxencias por desorientación, febre de 38ou e cefalea. O paciente presentaba alergia a Pirazolonas, dislipemia, fibrilación auricular paroxística anticoagulada con Acenocumarol, enfermidade coronaria non revascularizada con FEVI preservada e un adenocarcinoma de próstata en remisión completa. Era independente para actividades básicas da vida diaria cunha vida activa e sen deterioro cognitivo.
Na exploración física destacaba disminución do nivel de consciencia con tendencia á somnolencia, bradilalia, bradipsiquia. Realízase unha Tomografía Computerizada craneal (TC) que non mostraba alteracións, polo que se inicia tratamento empírico con Aciclovir e Ceftriaxona. Se cursa ingreso e posponse a punción lumbar por estar o paciente anticoagulado. No trascurso do ingreso desenvolveu unhas lesións cutáneas aproximadamente dous milímetros, de predominio en tronco, algunhas delas vesiculosas e en fase pustular con lesións similares na mucosa yugal.
Entre as probas complementarias realizadas a analítica de sangue e a radiografía non mostraba alteracións relevantes e os hemocultivos resultaron estériles. Posteriormente e tras retirar a anticoagulación realizouse punción de líquido cefalorraquídeo (LCR) obténdose líquido xantocrómico con 230 leucocitos/ mcL (90% mononucleares), 40% de glucosa e 210 mg/dL de proteínas. Ante a sospeita de meningitis vírica realizáronse serologías para VHB, VHC, VIH, VEB, CMV, VHS 1, VHS2, VHS6, VHS8 e rickettsias que foron negativas. A serología e PCR en LCR para VVZ foi positiva. Así mesmo tomáronse mostras das lesións cutáneas que foron positivas tamén para VVZ.
Ante o diagnóstico de encefalitis por VVZ proséguese tratamento con aciclovir, inicialmente con boa evolución. Con todo ao sétimo día comeza con disminución do nivel de consciencia e axitación. Realizouse unha RMN na que se detectaron múltiples lesións hemorrágicas intraparenquimatosas a nivel do uncus temporal dereito así como lesións hemorrágicas a nivel córtico-subcortical. Establécese xa que logo o diagnóstico de ictus hemorrágicos secundarios a vasculitis por VVZ. Durante o trascurso dun mes de ingreso o paciente presentou ademais un cadro de vómitos incoercibles de orixe central que foron tratados con Clorpromazina. Tras mejoría clínica, finalmente foi dado de alta a un centro de rehabilitación onde proseguiu coa recuperación do seu estado funcional.
