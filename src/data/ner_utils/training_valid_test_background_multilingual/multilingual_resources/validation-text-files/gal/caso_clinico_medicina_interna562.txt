Muller de 74 anos que ingresa no noso centro por cadro de alucinaciones e alteración do comportamento. Entre os seus antecedentes destacan alergia á penicilina, dislipemia, hipertensión arterial e diabetes mellitus tipo 2. Previo ao ingreso actual, a paciente estaba en tratamento domiciliario con ertapenem endovenoso, a dose de 1gr/24h, indicado 13 días antes por un cadro de colecistitis aguda e bacteriemia por Escherichica coli multirresistente e Streptococcus anginosus. Consulta por clínica confusional que inicia no 5ou día do alta hospitalaria e inicio de tratamento con ertapenem. Na exploración inicial destacaba unha Ta 38,5oC, regular estado xeral, inatención, presenza de manierismos, afasia sensorial e parafasias con comprensión conservada. O resto das constantes vitais e a exploración por aparellos non mostraron achados valorables. Anterior ao ingreso constaba unha paciente autónoma con funcións superiores conservadas, con dous únicos episodios de desorientación, autolimitados, ocorridos en relación coa infección. Ao seu ingreso, retirouse o tratamento domiciliario con anticolinérgicos e benzodiacepinas e completouse un estudo etiológico extenso que descartou causas tóxico-metabólicas, infecciosas e vasculocerebrales (incluíndo analítica básica, estudo tiroideo, amonio, punción lumbar, resonancia magnética craneal e tomografía abdominal). Considerando ertapenem como posible causa da clínica neurológica, en ausencia de signos de infección, decidiuse retirar o tratamento antibiótico. A paciente presentou mejoría clínica progresiva ata resolución do cadro neurológico ao 5ou día tras retirada do antibiótico.
