Trátase dunha muller de 35 anos, con antecedentes familiares de enfermidade de Crohn e sen antecedentes patológicos de interese nin hábitos tóxicos que comezou con clínica de dor abdominal en FID máis perda de peso. Estudoulla de forma ambulatoria chegando ao diagnóstico de enfermidade de Crohn con afectación ileal e da válvula ileocecal (A1L1B2, Viena 1998), segundo criterios clínicos, endoscópicos e histológicos.
Iniciouse tratamento con mesalazina e esteroides con boa resposta. Debido á corticodependencia, iniciouse tratamento con azatioprina, manténdose libre de esteroides e en completa remisión clínica, volvendo presentar sintomatología dous anos despúes. Indicouse a administración de infliximab, chegándose a administrar 2 dose. Os anticorpos antinucleares, radiografía de tórax e serología viral foron negativos.
Ás 2 semanas, ingresou por cadro de febre de 39 oC, dor e dificultade para mobilizar o pescozo. A semana previa presentara afectación do estado xeral e febre, realizando durante tres días tratamento ambulatorio con azitromicina. Á exploración física destacaba a delgadez (IMC 17), temperatura 37 oC, tensión arterial 105/60, atopábase consciente e orientada, con exploración neurológica completa normal, muguet oral e exploración cardiorrespiratoria e abdominal normais. Nas probas realizadas destacaba unha anemia normocítica (9,9 g/dl de Hb), leucocitos 6.700 con 84% de segmentados, plaquetas 363.000. A velocidade de sedimentación era de 68. Os parámetros bioquímicos en sangue eran normais salvo a GOT 87, GPT 51, gamma-GT 67 e as proteínas totais que eran de 5,8 g/dl con albúmina de 1.400 mg/dl. O elemental de ouriña e sedimento eran normais, así como as radiografías de tórax e abdomen ao ingreso. Realizouse punción lumbar, detectando no exame do líquido unha glucorraquia normal, proteinorraquia de 102 mg/dl, 960 células/mm3 un 90% das cales correspondíanse a polinucleares, tinción de Gram na que non se observaron xermes e cultivo positivo a Listeria monocytogenes, polo que se chegou ao diagnóstico de meningitis por Listeria, iniciando tratamento antibiótico e suspendendo toda medicación inmunosupresora.
Aos 5 días do seu hospitalización presentou un cadro de abdomen agudo objetivándose peritonitis intestinal secundaria a perforación de íleon preterminal e estenosis ileal, resto de intestino delgado e colon normais. Realizouse resección íleo-cecal e ileostomía terminal con fístula mucosa de colon ascendente. Confirmouse por anatomía patológica inflamación granulomatosa compatible con enfermidade de Crohn.
A evolución foi favorable, completando a antibioterapia con ampicilina e gentamicina durante tres semanas, con LCR negativo ao alta. Restableceuse azatioprina unha vez estable e superado o cadro infeccioso, sendo dada de alta aos 21 días do seu ingreso.


