Home de 34 anos de idade, natural de Arxentina sen alergias medicamentosas coñecidas, que só refire ocasionalmente episodios de rinoconjuntivitis desencadeados por alergenos ambientais. Non toma ningunha medicación na actualidade. Acode a consulta (abril 2004) para consello por viaxe de turismo non organizado ao sur de Asia, de 180 días de duración. Viaxará no mes de xuño e aloxarase en hoteis, pensións e casas particulares. Realizará un percorrido tanto por zonas urbanas como rurales, de países como: Tailandia, Vietnam, Laos, Camboya, Malasia e Indonesia, incluíndo estancia na selva que pode ser de dúas ou tres semanas, ten intencións de pasar as dúas últimas semanas en Australia para visitar un amigo. Na súa historia epidemiológica destacan viaxes a Marruecos, Egipto, India e Nepal. Na actualidade está correctamente vacunado contra tétanos, difteria, febre tifoidea, hepatitis A+B, polio, rabia.
Pola zona xeográfica que percorrerá este viaxeiro así como polo tipo de viaxe: non organizado, de longa duración e con estancias prolongadas en zonas rurales, consideramos moi importante ademais dos consellos dados na consulta -higiene de auga e alimentos, medidas de barreira para evitar as picaduras de insectos, risco de enfermidades de transmisión sexual etc.- vacunar contra a Encefalitis xaponesa.
