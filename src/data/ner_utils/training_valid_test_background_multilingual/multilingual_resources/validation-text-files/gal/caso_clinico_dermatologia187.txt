Anamnesis
Varón de 39 anos, con antecedentes de depresión e dislipemia en tratamento farmacológico (bupropion, desvenlafaxina, rosuvastatina e fenofibrato) e psoriasis desde fai 13 anos, que consulta por exantema en tronco e lesións pustulosas en ingles, ocos poplíteos e parte distal de membros inferiores. O exantema aparecera uns 20 días tras iniciar un novo fármaco (lamotrigina), polo que o suspendeu. As lesións pustulosas apareceron poucos días trala suspensión de prednisona oral, que empezara a tomar sen prescripción médica por un brote de psoriasis en placas.

Exploración física
Na exploración obsérvase un exantema maculo-papular eritemato-rosado, confluente nalgunhas zonas, deixando rexións de pel respectada, afectando a tronco. En rexión dorsal pódense apreciar placas de psoriasis preexistentes. En rexión inguinal e ocos poplíteos se objetivan pápulas eritematosas, infiltradas, de distintos tamaños entre 0,5-2 cm , así como pústulas sobre base eritematosa en distintos estados evolutivos, algunhas delas con centro de aspecto necrótico.

Exploracións complementarias
Realizáronse biopsias unha das lesións pustulosas na que se observa hiperplasia psoriasiforme do epitelio con edema en dermis papilar, infiltrado en banda e perivascular así como exocitosis de neutrófilos formando unha pústula esponxiforme, compatible con psoriasis pustulosa.
Realizouse unha analítica incluíndo serologías por si fose necesario iniciar tratamento sistémico, que mostrou un RPR 1/128, TPHA + e VIH -.
Unha vez recibidos os resultados analíticos, decidiuse realizar tinción inmunohistoquímica para treponemas nas biopsias cutáneas, que mostraron positividad para este microorganismo na parte inferior do epitelio.

Diagnóstico
Sífilis secundaria pustulosa.

Tratamento
Penicilina G benzina 2,4 MU, 1 soa dose.

Evolución
As lesións pustulosas así como o exantema resolvéronse progresivamente sen deixar cicatriz. O brote de psoriasis controlouse aceptablemente con fototerapia (UVB-Be) e corticoterapia tópica.
