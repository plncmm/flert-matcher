Trátase dunha muller, idade 25 a 30 anos, procedente da zona situada entre San Carlos, Quevedo e Quinsaloma, provincias dos Rios e Bolívar, nunha leira situada no bosque tropical. Presenta perforación total de tabique nasal, gran eritema que se estende ata o bordo das ás do nariz. O exame ORL non demostra lesións noutros sectores. Ao exame da pel atópase cicatriz indeleble en perna dereita de 6 cm de diámetro, dunha ulceración que tivo fai 6 anos, non tivo diagnóstico etiológico e curou con tratamento tradicional.
O exame de frotis, tinguido con Wright non demostrou amastigotes de Leishmania sp. e a IDR de leishmanina mediu 24 mm., polo que se instaurou tratamento con 20 ampollas de glucantime, 1 diaria IM. A cicatrización alcanzouse ao finalizar o tratamento e no control de 4 meses observouse o foramen internasal pero non signos de actividade. A paciente continúa vivindo no mesmo lugar de orixe.
