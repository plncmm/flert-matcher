Pícara de oito anos, de orixe boliviana, que consulta no noso centro de saúde por presentar desde fai dous meses un sangrado vaginal intermitente xunto a fluxo vaginal mucopurulento e maloliente. Na exploración física destacaba gran conxestión e edema do himen e do introito vulvar. A nena convive cos seus pais e un tío paterno coa súa parella no mesmo domicilio e negan indicios de abuso sexual. Ante este cadro clínico florido remitiuse a Urxencias para diagnóstico diferencial de corpo estraño vaginal e descartar abuso sexual. Realizouse unha exploración ginecológica, onde se descartou corpo estraño vaginal e recolleuse unha mostra de exudado vaginal. Á súa vez, foi valorada polo médico forense de garda, que emitiu un parte xudicial que descartaba signos de abuso sexual. O cultivo do exudado vaginal resultou positivo a Shigella sonnei resistente segundo o antibiograma a amoxicilina/clavulánico, a ampicilina e a combinación trimpetoprima/sulfametoxazol, e sensible a cefuroxima axetil, cefixima e gentamicina. Solicitáronse tamén coprocultivo, cultivo de exudado perianal e urocultivo, que resultaron negativos. Decidiuse pautar tratamento antibiótico con cefuroxima axetil durante dez días, evidenciándose gran mejoría clínica, pero sen resolución completa do cadro, polo que se repetiu a mesma pauta de tratamento, desaparecendo a clínica.

