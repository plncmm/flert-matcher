Muller de 21 anos sen antecedentes persoais de interese que acudiu a Urxencias por dor abdominal continuo e intenso en hipocondrio dereito, non irradiado, asociado a febre (38.1oC). A dor aumentaba cos movementos respiratorios, e sen alivio tras ingesta nin deposiciones. Na exploración destacaba dor á palpación profunda en hipocondrio dereito, sen organomegalia nin peritonismo, así como ausencia de ictericia mucocutánea.
En probas complementarias básicas destacaba: PCR 148 mg/L, ferropenia e déficit de ácido fólico, GOT 56 UI/L e GGT 40 Ui/L, e alteración da coagulación con actividade de protrombina do 61%. Ante a persistencia de importante dor abdominal, febre e os achados analíticos, realizouse ecografía abdominal ampliada a TC de abdomen que objetivó hepatomegalia, gran cantidade de líquido libre perihepático e en pelvis, así como aumento da intensidade de graxa mesentérica adxacente, achados compatibles con Enfermidade Pélvica Inflamatoria (EPI) complicada. Tras valoración por Ginecología e Cirugía Xeral concluír que non presentaba patología abdominal aguda subsidiaria de cirugía urxente nin tampouco criterios de EPI.
Ingresouse en medicina interna para iniciar proceso diagnóstico, sugerente a priori de enfermidade inflamatoria intestinal versus patología infecciosa abdominal. Todas as probas realizadas durante o ingreso resultaron negativas, entre elas: enterorresonancia magnética, colonoscopia con toma de biopsias escalonadas, así como múltiples serologías (CMV, VHS, VHB, VHC, VHB, VIH, VHA) e estudo microbiológico completo de feces. Tamén resultou negativo o cultivo de exudado vaginal para Gardenella, Trichomona e Gonococo.
Finalmente vimos luz ao final do túnel coa positividad da serología positiva IgG e IgM para Chlamydia trachomatis que, xunto coa clínica e as probas de imaxe, foron altamente sugerentes de síndrome de Fitz-Hugh-Curtis (FHCS) ou perihepatitis por C. trachomatis. Instaurouse tratamento con Doxiciclina 100mg/12h durante 14 días cunha resolución completa do cadro clínico que motivou o ingreso.
