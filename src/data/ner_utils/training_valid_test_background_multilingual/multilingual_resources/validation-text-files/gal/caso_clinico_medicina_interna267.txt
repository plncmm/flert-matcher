Varón de 55anos, como antecedentes presenta hipertensión arterial e dislipemia.
Consultou en Urxencias por fractura aberta diafisaria de radio e cúbito dereitos, tras caída desde unha escaleira. Procedeuse a redución e osteosíntesis máis administración de vacuna antitetánica.
Ás 48h do alta hospitalaria, comezou con dor en antebrazo dereito e flictenas, desenvolvendo posteriormente impotencia funcional do membro, rixidez de pescozo, disfagia e dificultade da apertura bucal. Tras nova valoración, se obxectiva Síndrome Compartimental, indicándose tratamento quirúrgico urxente con desbridamiento de membro, administración de gammaglobulina antitetánica e metronizadol iv.
Malia tratamento, prodúcese progresión clínica con espasmos musculares, rixidez xeneralizada e disnea, precisando ingreso en UCI e soporte ventilatorio con IOT.
Durante o seu ingreso, para control de espasmos musculares, precisou sedación con benzodiacepinas (midazolam) e propofol en perfusión continua ademais fentanilo como analgésico e bloqueantes neuromusculares (rocuronio e baclofeno). Por inestabilidade autonómica (hipertensión arterial mantida) precisou perfusión continua de urapidilo, manténdose ademais con taquicardia sinusal (Fc en torno 120spm).
Analíticamente hemoglobina 9.9g/dl; Leucocitos 10.000/mm3(PMN 83%); Plaquetas 223000/mm3; Niveis CPK elevados (300mg/dl); Perfil renal normal; Perfil abdominal sen achados salvo GGT 150 e PCR 30mg/L.
Solicitouse determinación de Anticorpos fronte a Clostridium Tetani, os cales resultaron indeterminados (0.1 UI/ml), pendente de nova mostra para valorar seroconversión. Durante ingreso elevou CPK con fracaso renal anúrico asociado, que precisou terapia continua de reemplazo renal e desbridamiento quirúrgico de MSD en 3 ocasións. O cadro clínico complicouse con eventos sépticos (neumonía asociada a ventilación mecánica e bacteriemia S. Haemolyticus).
Tras 72 días de ingreso en UCI e habendo comezando rehabilitación procédese a ingreso en planta de Medicina Interna.

Xuízo Clínico
Tétanos xeneralizado e Síndrome Compartimental en MSD.
