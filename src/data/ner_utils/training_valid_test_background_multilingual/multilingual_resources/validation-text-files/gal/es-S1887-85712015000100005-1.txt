Un varón heterosexual de 63 anos ingresou en novembro de 2013 por disnea progresiva dun mes de evolución que ao chegar a urxencias era de mínimos esforzos. Era fumador, índice acumulado de 80 paquetes/ano, bebedor duns 80 gr. de alcohol ao día, e tiña relacións sexuais sen protección con diferentes parellas. Non refería enfermidade hepática previa, nin tiña coñecemento de que algún membro da súa familia fose diagnosticado de porfiria. Non tomaba medicación de forma habitual.
Uns meses antes consultara cun dermatólogo por un cadro de eritema e descamación facial que se relacionou cunha fotosensibilidad excesiva, foi tratado con cremas de protección solar.
Á dificultade respiratoria engadíanse outros datos: tiña tos non produtiva, non refería febre pero ao seu ingreso a temperatura era de 38,5oC e estimaba que perdera uns 20 kg de peso nos últimos 4 meses. O paciente aparentaba estar mal nutrido, atopábase eupneico con aporte de osíxeno suplementario, o murmullo vesicular estaba conservado e non tiña signos de insuficiencia cardiaca. Apreciábase unha hiperpigmentación rechamante na fronte, rexións malares e nariz con algunha pequena erosión e hipertricosis, non tiña outras lesións cutáneas. A radiografía de tórax mostraba un patrón intersticial bilateral. Os anticorpos anti-VIH foron positivos, a carga viral era de 257.580 copias/ml, as cifras de CD4 28 células/μL e a de CD8 262 células/μL cun cociente CD4/CD8 de 0'11. A tinción de Ziehl Neelsen do esputo resultou negativa. Non puido obterse unha mostra adecuada para inmunofluorescencia directa en esputo fronte a pneumocystis jiroveci (PNJ), no entanto iniciouse tratamento empírico fronte a este hongo co diagnóstico de presunción de neumonía intersticial por PNJ. Melloraron a disnea e a semiología radiológica descrita. Realizouse unha determinación de porfirinas fraccionadas en ouriña a fin de aclarar a eritrodermia facial. Detectouse unha elevación na excreción de porfirinas en ouriña de 24 horas, cun patrón de excreción compatible co diagnóstico de PCT2.

As serologías a virus B e C da hepatitis foron negativas. O estudo do metabolismo do ferro mostraba uns valores normais de transferrina e ligeramente elevados do seu índice de saturación e de ferro sérico, a cuantificación de ferritina sérica resultou ser moi elevada (1.928 ng/ml). As mutaciones C282E e H63D do xene da hemocromatosis resultaron negativas. Foi dado de alta cos diagnósticos de infección por VIH C3 (neumonía intersticial por PNJ) e PCT. Iniciouse tratamento con Tenofovir, Emtricitabina e Darunavir e recomendouse protección solar e a abstinencia de alcohol.


