Muller de 61 anos con obesidad mórbida, asma intrínseca, paresia frénica dereita idiopática e síndrome de hipoventilación-obesidad, ademais de síndrome de Sjögren, cardiopatía hipertensiva e infección tuberculosa latente entre outros. Levaba dous anos de deterioro progresivo da súa capacidade funcional debido a un embolismo arterial en membro inferior dereito, con síndrome compartimental trala embolectomía, que deixou como secuela mononeuritis femoral con dificultade para a marcha.
Acode ao servizo de urxencias do noso centro por disnea, febre de 38.2oC e tos seca de inicio agudo nas últimas 24 horas. Á exploración física auscultábanse sibilancias e alargamiento do tempo espiratorio polo que baixo a sospeita de reagudización asmática infecciosa iniciáronse broncodilatadores, corticoterapia e levofloxacino. Uns días despois se escaló a meropenem, aztreonam e vancomicina ante o illamento de Pseudomonas multirresistente e SARM en esputo, e realizouse un TC torácico sen alteracións relevantes.
Ao non mellorar, aumentáronse as doses de corticoides, engadiuse colistina nebulizada e se rotaron os antibióticos a linezolid e cotrimoxazol, aínda que unha pancitopenia progresiva con aparición de aftas orais obrigou a volver ao réxime anterior, nun ingreso que superaba xa o mes de duración.
Realizouse un novo TC torácico que mostrou a aparición de novo de lesións nodulares múltiples bilaterales. A PCR para CMV das úlceras orais foi positiva. Ante a sospeita dunha situación de inmunosupresión importante, solicitouse tamén un estudo de gammaglobulinas no que había un déficit de IgG e IgM e un galactomanano que resultou positivo a títulos moi elevados.
Iniciouse tratamento con ganciclovir, voriconazol e anidulafungina, pero a paciente tivo unha evolución desfavorable ao exitus poucos días despois. A autopsia clínica revelou que a causa do falecemento foi unha aspergilosis invasiva.
