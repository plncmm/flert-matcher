Muller de 29 anos sen antecedentes persoais nin familiares de interese. Vivía no medio rural, sen animais de compañía. Negaba viaxes ao estranxeiro, tampouco transgresión dietética/medicamentosa. Sen outros antecedentes epidemiológicos de interese.
Acudiu inicialmente a urxencias por dor abdominal dunha semana de evolución, de predominio en hipocondrio dereito. Asociaba malestar xeral, náuseas e coluria. Sen febre nin outros síntomas na anamnesis por órganos e aparellos.
Na exploración destacaba ictericia mucocutánea e dor á palpación de hipocondrio dereito. Presentaba lesións de rascado crónico en tronco e abdomen.
Realizouse analítica que mostrou bilirrubina total 5"18 mg/dl (directa 2"87 mg/dl), GOT 444 mg/dl, GGT 183 mg/dl e fosfatasa alcalina 239 mg/dl, resto normal. Solicitouse ademais ecografía abdominal que objetivó a presenza dun gran quiste trabeculado en lóbulo hepático esquerdo (10x11 cm), compatible en primeiro lugar con quiste hidatídico.
Durante o seu ingreso realizáronse serologías de virus hepatotropos e VIH, sendo todas negativas. Realizáronse TAC, RMN abdominal e colangio-RMN que mostraban unha gran formación quística multitabicada en segmento IV hepático con dilatación de vía biliar intrahepática esquerda e colestasis secundaria por compresión extrínseca da masa. Finalmente solicitouse serología de Echinococcus granulosus que resultou positiva (IgG), dando a clave para o diagnóstico.
Tratouse con Albendazol 400mg/12h e actualmente a paciente atópase en espera de cirugía para exéresis do quiste.
