Muller de 27 anos con debut da enfermidade fai dous anos en forma de pancolitis grave e posterior corticodependencia, en tratamento de mantemento con azatriopina e mesalazina oral.
Ingresa por dor abdominal, diarrea sanguinolenta e cefalea acompañada de déficit motor en membro inferior esquerdo.
Exploración física: dor abdominal difuso á palpación profunda. Tacto rectal con restos hemáticos frescos. Discreta impotencia funcional en membro inferior esquerdo e parestesias en ambos membros superiores.
Na analítica ao ingreso destaca hemoglobina de 11 g/dl, VSG 78 mg/l e mínima movilización enzimática (GOT 74 UI/l, GPT 96 UI/l, GGT 182 UI/l, FA 148 UI/l).
Valorada por Neurología, indican tomografía computerizada (TC) e resonancia magnética nuclear (RMN) cerebrais, evidenciando trombosis do seo venoso longitudinal. Na rectosigmoidoscopia: afectación grave da mucosa desde a marxe anal. Biopsias compatibles con colitis ulcerosa activa, descartándose infección por citomegalovirus. Iniciamos tratamento con corticoides intravenosos a doses plenas (1 mg/kg/día) e heparina de baixo peso molecular, con normalización progresiva das deposiciones.
Tras unha semana de hospitalización, aumento do perímetro abdominal con semiología de ascitis e deterioro neurológico (mioclonías en membros inferiores, disminución da agudeza visual), acompañados de aumento da citolisis (GOT 600 UI/l, GPT 463 UI/l) e coagulopatía. Realízase eco-doppler abdominal: hepatomegalia. Porta de 9,5 mm captando doppler só na súa rama dereita. Arteria hepática prominente. Suprahepáticas con mínima captación de fluxo, aplanado. Contido ecógeno en cava inferior. Ascitis.
Amplíase o estudo mediante TC e angio-RMN abdominales : cava intrahepática diminuída de calibre con imaxe de trombo intraluminal. Perda da intensidade de sinal das suprahepáticas en todo o seu percorrido. Porta permeable. Hepatomegalia. Ascitis.

Descártanse outras causas de hepatopatía e realízase paracentesis diagnóstica (leucocitos 20, glucosa 86, proteínas 1,8, albúmina 1,4, GASA 1. Cultivo negativo. Citología negativa). Estudo de trombofilia con déficit relativo de factores de sínteses hepática (factor V 36,63%, VII 21%), sen trastorno procoagulante primario (anticorpo antifosfolípidos, test de Ham e factor V de Leyden, negativos. Xene da protrombina e da metilentetrahidrofolato reducatasa, homocisteína, antitrombina III, proteína C e S, normais).
Coa sospeita de síndrome de Budd-Chiari iníciase tratamento con heparina sódica a doses plenas. Continúa o deterioro clínico nos días consecutivos, con ascitis a tensión e coagulopatía severa (actividade de protrombina do 38%).
Tras valoración multidisciplinar, a paciente é trasladada a outro centro para intento de colocación dun sistema de derivación portosistémica percutáneo intrahepático, desde infórmannos da necesidade de realización conxunta de fibrinólisis por trombosis portal asociada. A evolución posterior é tórpida con aparición de complicaciones hemorrágicas a distintos niveis, destacando unha hemorragia cerebral masiva e final falecemento da paciente.


