Anamnesis
Muller de 72 anos con antecedentes de enolismo crónico e síndrome ansiosa-depresivo que acode ao Servizo de Urxencias, derivada doutro hospital, para valoración de lesións cutáneas dolorosas de cinco días de evolución asociado a sensación distérmica e malestar xeral. iniciara, vinte e catro horas antes, antibioterapia empírica intravenosa con Ceftriaxona 2 gramos cada 24 horas e Clindamicina 600 miligramos cada 8 horas.

Exploración física
A paciente atopábase febril, con temperatura de 37,8 oC e hemodinámicamente estable, con tensión arterial de 143/63 mmHg e frecuencia cardiaca de 73 latexados por minuto. Presentaba unha placa eritematosa, ligeramente infiltrada, con vesículas e ampollas tensas de contido seroso en superficie, que ocupaba todo o pabellón auricular e conducto auditivo externo dereitos, o arco mandibular dereito e rexión cervical lateral dereita. No tronco, membros superiores e raíz de membros inferiores presentaba pápulas eritematosas con vesícula central en número maior a 100.
Na exploración neurológica, chamaba a atención a desviación da comisura labial co sorriso cara á esquerda e unha discreta incapacidade para a pechadura completa da pálpebra superior dereito.

Probas complementarias
No hemograma destacou a ausencia de leucocitosis, unha leve linfopenia e un aumento do volume corpuscular medio dos eritrocitos. Na bioquímica básica se objetivó un aumento leve da creatinina non presente en estudos previos, unha discreta hipertransaminasemia, cun aumento de GOT maior que de GPT, e unha dismininución leve de proteínas totais.
O exame microbiológico do líquido das vesículas revelou unha PCR positiva para herpes zóster. Os hemocultivos foron negativos.

Diagnóstico
Herpes zóster multimetamérico, con afectación de dermatomos C2 e C3 dereitos, e diseminado con parálisis facial periférica asociada (síndrome de Ramsay-Hunt) en paciente con enolismo crónico, hepatopatía enólica e datos de desnutrición.

Tratamento
Administrouse tratamento intravenoso con aciclovir a dose de 10 mg/kg/8 horas que se mantivo durante dez días e asociouse a sueroterapia, tratamento analgésico e corticoides sistémicos a dose de 1 mg/kg/ día en pauta descendente. Se pautaron curas locais diarias con fomentos de sulfato de cobre ao 1/1000.

Evolución
A paciente mellorou clínicamente con desaparición da febre e disminución da dor ás 24-48 horas do inicio do tratamento. As lesións melloraron paulatinamente, quedando aos 15 días únicamente lesións residuales. Persistiu unha leve parálisis facial. En procura de posibles neoplasias ou outras enfermidades inmunodepresoras que puidesen desencadear o cadro, realizouse unha tomografía computerizada de todo o corpo onde non se objetivaron masas nin adenopatías de tamaño significativo. As serologías de VIH foron negativas.
