Presentamos o caso dun varón de 32 anos, sen alergias medicamentosas coñecidas, co único antecedente persoal de reumatismo poliarticular na infancia. Ingresa desde as urxencias por dor intensa en hemitórax esquerdo, que non se modifica cos movementos respiratorios, nin cos cambios posturales, sen tos produtiva, nin disnea, e sen outra sintomatología acompañante.
Na exploración física destaca unha pequena adenopatía laterocervical dereita inespecífica, cunha hepatomegalia duns 3 cm desde o reborde costal, sen outros achados de interese.
Presentando as seguintes probas complementarias:
PROBAS COMPLEMENTARIAS BÁSICAS
Hemograma e frotis de sangue periférica: Hemoglobina 13,3 g/dl, Plaquetas 281.000/ul, Leucocitos 8.800/ul con 23% de segmentados, 1% cayados, 1% metamielocitos, 2% monocitos, 33% linfocitos (a maioría deles de aspecto plasmocitoide), e 40% células plasmáticas, algunhas das cales binucleadas de tamaño grande.
Bioquímica: Creatinina 1,2 mg/dl, Urea 52 mg/dl, (aclaramiento de creatinina de 59 ml/min), proteínas totais 10,8 g/dl, calcio total 9,8 mg/dl, resto normal.
Proteinograma: pico monoclonal en banda gamma.
Coagulación: APTT 33,6 segundos, INR 1,35.
Exame básico de ouriña: Proteínas positivo, con presenza de mucina no sedimento.
Radiografía de tórax: Pequena imaxe nodular calcificada en lóbulo inferior esquerdo, probable granuloma calcificado.
PROBAS COMPLEMENTARIAS ESPECÍFICAS
Inmunofenotipo en sangue periférica: O 45% do reconto leucocitario total presenta un inmunofenotipo anómalo: CD45+, CD38+, CD138+, CD56+, CD19-, CD20-, CD5, CD10-, CD23-, Cd79b-, sIg-.
Aspirado de medula ósea: Presenza de células plasmáticas nunha proporción do 50% da celularidad total, de tamaño heterogéneo predominando elementos de talla intermedia. Frecuentes células binucleadas e trinucleadas.
Biopsia de medula ósea: Infiltración intersticial multifocal do parénquima medular por células plasmáticas plasmoblásticas IG-Kappa. Plasmocitosis medular do 40-50%. Material amiloide negativo.
Beta2-microglobulina: 7,3 mg/dl.
Serie ósea: Sen evidencia de lesións osteolíticas.
Inmunoelectroforesis en soro: IgG 4.390 mg/dl, IgA 14,5mg/dl, IgM 4,17 mg/dl. Inmunofijación en soro: Paraproteína IgG-Kappa.
Inmunoelectroforesis en ouriña: Proteinuria de cadeas lixeiras (Bence-Jones) de 1.310 mg en 24 horas, para paraproteína IgG-Kappa e cadeas lixeiras Kappa libres.
Serología VHB,VHC,VIH: negativos.
Ecografía abdominal: Hepatomegalia, sen lesións focales hepatoesplénicas. Non hai evidencia de adenopatías intrabdominales, nin líquido libre intraperitoneal, resto sen alteracións.
Diagnóstico: O paciente presenta un cadro compatible cun mieloma múltiple na súa variante leucemia de células plasmáticas primaria.
Tratamento: Dado a idade do paciente decídese trasplante autólogo de células progenitoras de sangue periférica. Para o que se iniciou quimioterapia de inducción co esquema C-VAD.

