Anamnesis
Muller de 63 anos de idade, con antecedentes persoais de hipertensión arterial e epilepsia (crises parciais complexas) en tratamento con carbamazepina, información verbal da familia, xa que non se dispoñía de ningún informe clínico de seguimiento (a súa residencia habitual era fose da provincia). Bo control das crises. Levaba máis de 5 anos sen crises. Tratamento habitual: carbamacepina e enalapril. Negan consumo de tóxicos. A paciente é levada ao Servizo de Urxencias por un cadro clínico de inatención e confusión dalgunhas horas de evolución. Desde facía unha semana presentaba episodios de poucos segundos de duración de desconexión do medio, con mirada fixa e movementos repetitivos das mans, que cedían espontáneamente, sen outra sintomatología acompañante. O día seguinte ao ingreso presenta dúas crise tónico-clónicas xeneralizadas e hemiparesia dereita.

Exploracion física
Tensión arterial 165/92 mmHg, frecuencia cardiaca 73 lpm, temperatura 36,2 oC. Exploración neurológica: tendencia ao soño, aínda que esperta a estímulos verbales. Inatenta, con necesidade de repetir as ordes. Comprende ordes simples e escasamente as complexas. Linguaxe espontánea escaso (palabras soltas ou monosílabas). Repite e nomea adecuadamente. Disartria moderada. Campimetría por ameaza normal. Paresia facial supranuclear dereita. Hemiparesia dereita de predominio crural. Reflexo cutáneo-plantar flexor esquerdo, indiferente dereito. Reflexos vos - teo tendinosos vivos xeneralizados. Non alteracións na sensibilidade.

Probas complementarias
• Hemograma, bioquímica e coagulación: normais.
• Enzimas hepáticas levemente aumentadas: glutamato-oxalacetato-transaminasa 91 UI/l, glutamatopiruvato- transaminasa 116 UI/l.
• Anticorpos antinucleares, anticitoplasma do neutrófilo, anti-Ro, anti-A: negativos.
• Enzima conversora da angiotensina (ECA) negativa.
• Serología de virus das hepatitis B e C, virus da inmunodeficiencia humana, sífilis, Brucella, Borrelia, citomegalovirus, herpes, virus de Ebstein- Barr, virus varicela zóster: negativos.
• Líquido cefalorraquídeo (LCR). Primeira análise: 2 células, resto normal. Segundo: normal. Terceiro: normal. Cultivos negativos. Citología: ausencia de células neoplásicas, abundante material proteináceo con moi escasos linfocitos normais.
• Ecocardiografía transtorácica: normal.
• Electroencefalogramas (EEG) repetidos: signos de afectación cerebral difusa xunto á presenza de anomalías paroxísticas epileptiformes a nivel hemisférico esquerdo sen patrón de estatus.
• Doppler de troncos supraaórticos (TSA) e DTC: normais.
• Tomografía computarizada (TC) craneal: leve atrofia córtico-subcortical. Imaxe hipodensa, subcentimétrica, na marxe paramedial dereito da protuberancia, compatible con infarto lacunar. Imaxes suxestivas de infartos lacunares situados en ambos putámenes e na cabeza do núcleo caudado esquerdo. Imaxes hipodensas na sustancia branca, de pequeno tamaño en ambos hemisferios cerebrais que suxiren áreas de gliosis secundarias a enfermidade multiinfarto.
• TC craneal con contraste: sen evidencia de trombosis venosa de seos. Resto de estudo similar á TC inicial.
• TC craneal sen contraste (aos 3 días da inicial): se objetivan dúas lesións hipodensas a nivel frontal esquerdo e parietal posterior esquerdo, compatibles con evento isquémico agudo/sub - agudo. 
• Angio-RM venosa: hipoplasia de seo sigmoideo e vena yugular interna esquerda, sen signos claros de trombosis venosa.
• RM cráneo: lesións isquémicas a nivel frontal e parietal esquerdo, no territorio da ACM esquerda. Lesións parcheadas suxestivas de lesións isquémicas crónicas, leuco - araiosis e gliosis na coroa radiata, centros semiovales, cápsula interna e ganglios basales, compatible con enfermidade de pequeno vaso. Resonancia magnética de cráneo, secuencia FLAIR: obsérvanse lesións isquémicas bilaterales compatibles con enfermidade de pequeno vaso. Na secuencia de difusión obsérvase unha lesión hemisférica esquerda que restrinxe en difusión, compatible con infarto agudo no territorio límite entre a arteria cerebral anterior e a arteria cerebral media.
• Arteriografía: estenosis multifocales a nivel das arterias de pequeno e mediano calibre bihemisféricas, suxestivo de vasculitis cerebral. Imaxe da arteriografía en proxección lateral, onde se observan pequenas áreas de estenosis a nivel dos vasos de pequeno e mediano calibre, suxestiva de vasculitis.
• Biopsia temporal dereita (incluída a arterial temporal superficial, a duramadre e a cortiza do polo anterior temporal dereito): sen achados destacables.

Evolución
Durante o ingreso en Neurología, presentou crises parciais complexas de minutos de duración con clonías dos membros dereitos e generalización secundaria. Introduciuse LEV sen resposta, presentando ao terceiro día tres crise tónico-clónicas xeneralizadas nunha hora, sen recuperación do nivel de consciencia, compatible con status convulsivo, polo que se traslada á Unidade de Coidados Intensivos (UCI). Durante a súa estancia na UCI precisou sedación con midazolam xunto con tratamento con LEV, PTH, LCS, CBZ, sen control das crises e persistencia das clonías na hemicara dereita. Precisou ventilación mecánica invasiva. Presentou ademais complicaciones infecciosas. Sufriu neumonía nosocomial, que se tratou con cloxacilina e meropenem por illamento en gram de bacilos e cocobacilos gram negativos. En canto á situación neurológica, as clonías da hemicara dereita controláronse co tratamento antiepiléptico mencionado, sendo posible a retirada de BZD. A raíz da evolución clínica, con crise de difícil control e a presenza de lesións isquémicas difusas na neuroimagen, procedeuse á realización dun estudo angiográfico por sospeita de vasculitis do sistema nervioso central (SNC). Os achados apoiaron o diagnóstico e introduciuse tratamento con corticoides a altas doses (metilprednisolona 1 g durante 5 días e pauta posterior de 60 mg/día) e ciclofosfamida 60mg/día. Inicialmente a situación clínica da paciente foi mellorando progresivamente, recuperando o nivel de consciencia, dirixindo a mirada e mobilizando lso membros dereitos, sendo posible a extubación. Mantivo a situación de mutismo con episodios de axitación. Trasladouse nuevamente a planta de Neurología tras un mes na UCI. En planta sufriu dous episodios de parada respiratoria reversible sen parada cardiorrespiratoria (PCR), e nunha terceira ocasión presentou parada cardiorrespiratoria durante uns 15 minutos; tralas manobras de reanimación recuperáronse as constantes vitais, aínda que a paciente mantívose en coma vegetativo con desenvolvemento posterior de encefalopatía postanóxica e patrón EEG sen actividade cortical. Tras case 3 meses de ingreso hospitalario, presenta unha nova PCR e falece. A familia non aceptou a realización da necropsia.
