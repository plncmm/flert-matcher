Varón de 71 anos sen alergias medicamentosas coñecidas nin hábitos tóxicos. Antecedentes persoais de diabetes mellitus tipo 2, dislipemia, cardiopatía isquémica crónica estable, ictus isquémico periinsular dereito, FEVI normal e mieloma múltiple IgG en progresión precoz. En tratamento crónico con carbonato de calcio 600 mg, acedo risedrónicro 5 mg, clopidogrel 75 mg, rosuvastatina 20 mg, parches de nitroglicerina 15 mg, bisoprolol 2,5 mg, rabeprazol 20 mg, linagliptina 5 mg e solifenacina/tamsulosina 6/0,4 mg.
O paciente acode por cadro de dor no maxilar esquerdo dunha semana de evolución sen febre e sen outros síntomas engadidos. A exploración física é anodina salvo atopar exposición de óso maxilar esquerdo. Na analítica destacaba: leucocitos 14000/uL, neutrófilos 70% e PCR 12 mg/dl. Radiografía de tórax e electrocardiograma normais. A primeira sospeita era de osteonecrosis maxilar secundaria ao tratamento con bifosfonatos polo que se solicitou TAC facial e de seos paranasales no que se podía apreciar unha lesión lítica con algunhas zonas esclerosadas no óso maxilar superior esquerdo con extensión ao seo maxilar esquerdo que se atopa diminuído de tamaño e con ocupación por material de densidad de partes brandas (ver imaxe achega). Posteriormente, derivouse a cirugía maxilofacial para a realización de exéresis quirúrgica da lesión en maxilar superior esquerdo e durante a cirugía extraeuse biopsia para anatomía patológica. Na biopsia atopáronse "gránulos de azufre" compostos por microorganismos compatibles con Actinomyces israelii, polo que estamos ante un caso de actinomicosis nun paciente con osteonecrosis do maxilar esquerdo.
Trala cirugía, o paciente persiste afebril e estable hemodinámicamente. Adminístrase penicilina intravenosa durante 2 semanas con boa resposta clínica. Tralo alta hospitalaria, indícase ao paciente tratamento con amoxicilina oral durante 6 meses e revisión en consulta externa.
Actinomyces israelii é un bacilo grampositivo que forma parte da flora orofaríngea e colónica. Debido ao aumento do uso de bifosfonatos, a prevalencia de osteonecrosis maxilar ou mandibular incrementouse estes últimos anos. Ademais, como peculiaridade deste caso, o paciente desenvolve unha actinomicosis secundaria.
