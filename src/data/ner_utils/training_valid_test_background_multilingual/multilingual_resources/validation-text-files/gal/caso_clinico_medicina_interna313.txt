Varón de 59 anos que ingresa para estudo de cadro de astenia, anorexia, febrícula e tos seca de 4 semanas de evolución. Non febre nin tiritonas nin outra clínica asociada. Como antecedentes destacan HTA, DL, hipotiroidismo, SAOS en tratamento con CPAP, cardiopatía isquémica estable con FEVI do 30%, carcinoma urotelial papilar tratado con BCG (mycobacterium bovis atenuado) en outubro de 2018 (dous meses antes do inicio da clínica).
Á exploración física só destaca eritema faringo-amigdalar.
Analíticamente PCR1 4.52mg/dL e ferritina 1542 ng/mL, resto anodino. Serología: negativa. Rx tórax: engrosamiento peri-broncovascular. IGRA: positivo. TAC toraco-abdomino-pélvico: patrón nodulillar difuso e bilateral en parénquimas pulmonares que poden corresponder a unha TBC miliar. Non adenopatías nin afectación do espazo pleural. Discreta esplenomegalia homogénea. Serología negativa. Realízase broncoscopia onde se objetivan imaxes nodulares en mucosa de LSI. Realízase broncoaspirado con cultivo positivo para Mycobacterium tuberculosis con PCR2 Tuberculosis complex positiva (Mycobacterium tuberculosis, africanum, bovis e bovis BCG). Realízase tamén LBA con tinción gram, cultivo bacteriológico e cultivo para mycobacterias, tinción Ziehl-Neelsen e de Auramina sendo todos os resultados negativos. Realízase aspirado de medula ósea e realízase PCR2 Tuberculosis multiplex que resulta ser positiva e cultivo para mycobacterias onde crece Mycobasterium bovis BCG. Se diagnostica pois de infección diseminada por mycobacteria atípica secundaria a instilación endovesical por BCG para tratamento de carcinoma urotelial e reactivación de mycobacterium tuberculosis latente.
Iníciase tratamento con Rifampicina + Etambutol + Isoniacida e piracinamida durante 2 meses e posteriormente 4 meses con dobre antibioterapia con boa evolución ata o momento.
Tanto a reactivación de TBC latente como a infección diseminada por mycobacterium bovis atenuado trala instilación de BCG para tratamento de carcinoma urotelial describíronse na literatura como complicaciones raras, pero potencialmente mortais deste tratamento. Son máis escasos aínda os casos nos que se conseguiu illar mediante cultivo a mycobacteria causante, sendo o manexo habitual o tratamento empírico con antituberculosos baseado na sospeita clínica.
