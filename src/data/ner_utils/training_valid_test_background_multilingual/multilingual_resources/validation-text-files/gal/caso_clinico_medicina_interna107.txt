Presentamos un varón de 83 anos con antecedentes de HTA de anos de evolución controlada con 4 fármacos; Diabetes Mellitus tipo 2 en tratamento con antidiabéticos orais; Cardiopatía isquémica (IAM con dobre bypass en 1986, angioplastia en 2000; e en 2011 de bypass ocluido; fibrilación auricular anticoagulada e artritis reumatoide en tratamento con metotrexato e acedo fólico.
En outubro de 2015 ingresa por úlcera aórtica penetrante distal colocándose unha endoprótesis bifurcada AFX 22-60-40-15 e posteriormente en decembro de 2015 se implanta un tubo recto Endurant por dentro da previa por falta de selado na zona de solape.
Con estes antecedentes acode ao Servizo de Urxencias por febre de 39oC dunha semana de evolución sen tiritona que cede con antitérmicos e anorexia. Non refire clínica infecciosa aparente. Á exploración, estabilidade hemodinámica. Consciente e orientado nas 3 esferas. Auscultación cardiopulmonar sen achados patológicos. Non rixidez de caluga. Asimetría de pulsos pedios con esquerdo ausente, radiales simétricos. Non outros achados. Analíticamente, anemia ferropénica crónica con Hb de 11,3 g/dl; 8000 leucocitos. Función renal e iones normais. PCR 143 mg/L e PCT 6 ng/ml.
Extráese urocultivo (negativo) e a primeira tanda de hemocultivos onde se illa un estreptococo do grupo viridans.
Dados os antecedentes solicítase PET-TAC para descartar infección da endoprótesis que obxectiva un aumento de metabolismo na rexión posterior da endoprótesis de aorta abdominal compatible con proceso infeccioso. Complétase estudo con ecocardiograma transtorácico que descarta endocarditis infecciosa.
Cirugía vascular tras valorar o caso, dada a idade avanzada xunto co resto de comorbilidad previa desestiman realizar outras probas diagnósticas e explante da prótesis. Así indican, como único tratamento válido neste caso a terapia antibiótica supresiva e control en consultas externas de Cirugía Vascular.
Na Unidade de Enfermidades Infecciosas iníciase antibioterapia endovenosa con Piperacilina/tazobactam (P/T) durante 15 días xunto con vancomicina durante 4 días, sendo dado de alta con Hospitalización a Domicilio aos 10 días do ingreso. Aos 15 días de tratamento con P/T substitúese por amoxicilina/clavulánico 875/125 mg oral de forma indefinida.
