Preséntase o caso dunha muller de 24 anos con disminución da agudeza visual (AV) bilateral, indolora e progresiva nos últimos 4 días. No seu anamnesis destaca que unha semana antes dos síntomas oftalmológicos padeceu un cadro pseudogripal con febre de 38,5° de 3 días de evolución sen outros síntomas asociados. Non existía historia previa de viaxes ao estranxeiro, ingesta de carnes pouco cocidas ou contacto con animais. A exploración xeral tamén foi anodina sen atoparse alteracións cutáneas nin doutra índole.

O exame oftalmológico mostrou AV de 0,15 en ambos ollos (AO) que non melloraba con estenopeico. No segmento anterior destacaba a presenza dun Tyndall positivo (+) en AO. O exame funduscópico mostraba edema de disco óptico bilateral, edema retiniano en polo posterior, zonas de periflebitis afectando a polo posterior e, de forma máis marcada en periferia –nos 360°–, as vénulas tiñan un calibre irregular con estrecheces, borramiento dos seus bordos, infiltrados perivasculares amarelo-grisáceos e segmentación da columna sanguínea. Apreciábase unha discreta vitritis localizada nas zonas de periflebitis.

Ante a sospeita dunha neurorretinitis, solicitáronse as seguintes probas complementarias: hemograma, bioquímica básica, velocidade de sedimentación (VSG), proteína C reactiva (PCR), radiografía de tórax e tomografía computarizada (TC) craneal. Nos resultados atopamos unha leucocitosis de 18.000/mm 3 con 79% de neutrófilos e unha PCR de 0,1. O resto das probas eran normais. Procedeuse ao ingreso da paciente co fin de completar o estudo. Solicitáronse bioquímica completa, coagulación, probas reumáticas, inmunoglobulinas, intradermorreacción de Mantoux, proteinograma, gammaglobulinas, ANA, ENA, ANCA e ECA e serologías: toxoplasma, bartonella, VIH, VHB, VHC, CMV, VHS, VEB, LUES, borrelia, chlamydia, histoplasmosis, toxocara e rosa de bengala.

Para controlar a evolución iniciouse tratamento con prednisona oral (40 mg pola mañá, 20 mg pola tarde), colirios de prednisona, diclofenaco e ciclopléjico.

Nos 7 primeiros días a AV progresou ata 0,3 no OD e 0,4 no ollo esquerdo (OI). O edema retiniano do polo posterior diminuíu aparecendo unha estrela macular en ambos ollos. Ademais a periflebitis diminuíu ata case desaparecer polo que se reduciu a dose de corticoide oral. Realizouse angiografía fluoresceínica que mostrou o edema de papila bilateral e un discreto acumulo de contraste en rexión macular de AO. O Tyndall seguía sendo positivo (+) na cámara anterior en AO. Ante a sospeita clínica de neurorretinitis comezouse a tratar con 500 mg de ciprofloxacino cada 12 horas, unha pauta descendente de corticoides e deuse a alta hospitalaria á paciente citándoa nunha semana para comprobar os resultados das serologías.

Ás 2 semanas a AV mellorou a 0,5 no OD e 0,7 no OI. No FO persistía a estrela macular aínda que o edema retiniano e de papila eran menores e non se atopaban áreas con periflebitis. O Tyndall en cámara anterior era negativo. Apareceu unha hipertensión ocular que se controlou coa retirada do corticoide tópico e o uso dun betabloqueante tópico.

Ás 3 semanas a AV era de 0,8 en AO. Persistía a estrela macular non evidenciándose edema de papila nin en área macular. Recibíronse os resultados as serologías, resultando IgM positiva para chlamydia sendo o resto negativas. Neste momento a paciente recoñeceu secreción vaginal anormal durante o cadro febril a semana previa ao cadro oftalmológico polo cal substituír o ciprofloxacino pola doxiciclina oral á paciente e á súa parella. Ás 4 semanas a AV era de 0,8 no OD e 1 no OI e persistía a estrela macular. Ás 8 semanas a AV era de 1 en AO e víanse restos da estrela macular en AO. Ás 16 semanas non se aprecian restos da estrela macular en ningún ollo. Persiste a IgM a chlamydia positiva.
