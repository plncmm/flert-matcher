Presentamos o caso dun varón de 48 anos, independente (Barthel 100-ECOG 1), con trastorno esquizoafectivo en seguimiento por saúde mental e tratamento con paliperidona e olanzapina como único antecedente médico. Consulta por febre, debilidade e tremor xeneralizado de 48 horas de evolución. Os seus familiares refiren estado de confusión e estupor en domicilio. Asocia cadro respiratorio de vías altas con tos e odinofagia, sen outra sintomatología.
Á exploración física inicial, únicamente destaca tendencia á hipertensión e a taquicardia, con febrícula de 37.8oC. Resto de exploración anodina.
Realízase analítica de sangue na que se obxectiva elevación de reactantes de fase aguda (13800 leucocitos, 82% neutrófilos, proteína C reactiva 35.7, procalcitonina 3.64), así como signos de rabdomiólisis (CPK 23491 con fracaso renal agudo, sen alteracións iónicas). Ademais, solicítase radiografía de tórax, que resulta normal, e TAC de cráneo, sen achados patológicos. Inicialmente, asúmese orixe respiratorio do cadro febril.
Comézase tratamento con sueroterapia e antibioterapia con ceftriaxona, pero o paciente presenta un rápido empeoramiento clínico, persistindo con febre de ata 41oC, taquicárdico, suorento e con tremor e importante rixidez xeneralizada. Neste momento suscítase un diagnóstico diferencial que abarca desde infección a nivel do sistema nervioso central ata orixe farmacológico do cadro, incluíndo a síndrome neuroléptico maligno.
Decídese realizar punción lumbar, na que se observan datos compatibles con meningoencefalitis de probable orixe bacteriano (líquido turbio, 1500 células, 75% polimorfonucleares, glucosa diminuída, proteínas e lactato aumentados), polo que se amplía a cobertura antibiótica con ceftriaxona, vancomicina e ampicilina. Finalmente, detéctase ADN de Lysteria monocytogenes no líquido cefalorraquídeo. O paciente presenta unha evolución inicial tórpida, con ingreso prolongado en coidados intensivos e necesidade de diálisis puntual, pero progresiva mejoría final.
Neste caso destaca a infección como causa non traumática de rabdomiólisis, que si non se diagnostica precozmente pode ocasionar fracaso renal agudo. Existen varios casos descritos na literatura que asocian meningoencefalitis por Lysteria e rabdomiólisis, por invasión directa e dexeneración tóxica dos miocitos. Demostrouse que este microorganismo ten unha incidencia maior que outros axentes etiológicos neste cadro.
