Muller de 20 anos remitida por achados ecográficos de nefropatía parenquimatosa bilateral con nefrocalcinosis e microquistes cortico-medulares. Entre os antecedentes persoais destacar atraso mental moderado, trastorno de conduta, hiperuricemia e síndrome metabólico en tratamento con alopurinol, estatinas e IECA. Nun informe de pediatría constátase ao nacer nefromegalia, con función renal e sedimento normais, pero riñones xa hiperecogénicos en ecografía. Entre os antecedentes familiares, a avóa materna tiña enfermidade renal crónica. Na anamnesis a paciente nega cólicos renoureterales, hematuria e ingesta de AINEs e presentou algunha ITU non complicada. A exploración física é normal salvo a obesidad tipo I.
En analítica destaca Cr 1.14 mg/dl con FGe 69.4 ml/min/1.73 m2 (xa presente en anteriores), hiperuricemia, hipomagnesemia, GGT elevada e sedimento de ouriña con >100 leucocitos/campo, sen nitritos nin bacteriuria (de forma persistente). Complétase estudo mediante ouriña recente (CAC 36 mg/g e CPC 0.130 g/g) e ouriña de 24h (proteinuria 540 mg/24h e albumina 320.2 mg/24h) e con estudo de posibles causas de nefrocalcinosis (hiperparatiroidismo primario, ATRD, hipercalciuria) e litiasis con Ca2+, P, 25-OHVitD, PTH, gasometría venosa, pH ouriña, calciuria, oxalato, citrato, fosfaturia, RTP e uricosuria que son normais. Descártanse litiasis en TAC abdominal. Sospéitase ERCG2A2 por probable nefropatía tubulointersticial crónica (NTIC) ante a piuria estéril persistente. Complétase estudo con urocultivo, Mantoux e serología para descartar causas infecciosas; proteinograma e cadeas lixeiras para descartar infiltración; ANA e ENA para descartar NTIC secundaria a Síndrome de Sjögren e ECA e radiografía de tórax pola posibilidade de sarcoidosis; resultando normais. Tras descartar outras causas e ante o antecedente familiar, a hiperuricemia, a hipomagnesemia e os microquistes cortico-medulares bilaterales pénsase en nefropatía tubulointersticial autosómica dominante (NTID) como posibilidade diagnóstica. O estudo xenético confirma o diagnóstico de síndrome microdeleción/ microduplicación 17q/12 de orixe materno con déficit intelectual e NTIAD por deleción do xene HNF1B. Esta síndrome é pouco frecuente e caracterízase por poder presentar quistes renales corticales bilaterales, hiperecogenicidad renal en período fetal e neonatal, hipomagnesemia, hiperuricemia, alteración en probas de función hepática, DM tipo Mody 5, atrofia pancreática, anomalías genitourinarias e trastornos do neurodesarrollo.
