O noso caso trata dunha muller de 73 anos con antecedentes de litiasis biliar. Acudiu a Urxencias por afasia e disminución de sensibilidade e forza nos catro membros, de 24 horas de evolución. Asociaba febre de máis de 38oC con tiritona desde facía 10 días e perda de 12 Kg de peso nos 2 últimos meses. astenia, artralgias xeneralizadas, xerostomía e xeroftalmía.
Á exploración, as constantes eran normais salvo unha temperatura de 37.8oC. Neurológicamente presentaba afasia, comprendendo ordes simples, borramiento do surco nasogeniano dereito e tendencia da mirada á esquerda. Mobilizaba as catro extremidades con claudicación de extremidades dereitas.
Na analítica destacaban uns leucocitos 13.330 con 85.4% N, PCR de 8,3 mg/dL, VSG 59, LDH 883, función renal, iones, coagulación, ECG e radiografía de tórax normais. Solicitáronse marcadores tumorales, proteinograma, inmunoglobulinas, TSH, ECA, complemento, hemocultivos e urocultivo que foron normais. A autoinmunidad foi positiva con ANAs patrón nucleolar 1/320 e SS-A(RO) 53. Realizouse TAC craneal que mostrou múltiples focos hipodensos que afectaban ao núcleo lenticular, núcleo caudado e coroa radiada esquerdos. Completouse o estudo con RMN, sendo o diagnóstico ictus isquémico de ACM esquerda e infartos silentes en territorio de AMC dereita. O estudo do LCR e o electroencefalograma foron normais.
Tras episodio de disnea, realizouse ecocardiografía que descartou endocarditis e angioTAC que mostrou tromboembolismo pulmonar bilateral segmentario e subsegmentario. Dado o estado de hipercoagulabilidad, cadro constitucional e febre, solicitouse estudo de coagulación especial que foi normal e un TAC onde os achados suxerían carcinoma vesicular con infiltración contigua hepática con adenopatías hiliares. Realizouse ecografía abdominal, onde se observou en segmento VIII hepático, unha imaxe de 6 cm, da que se obtiveron mostras para anatomía patológica e cultivo por biopsia percutánea. Os diagnósticos finais foron colangiocarcinoma e absceso hepato-biliar por Clostridium perfringens.
O interese deste caso reside no diagnóstico diferencial do estado de hipercoagulabilidad e síndrome constitucional, como era o caso da nosa paciente, onde tralo diagnóstico do S. Sjögren atopábase unha neoplasia con infección asociada ocultas.
