Pícara de 8 anos con antecedentes de rinitis e asma alérgica por sensibilización a ácaros e epitelio de gato, en tratamento de base con budesonida inhalada e inmunoterapia a ácaros. A paciente iniciou tratamento con prednisolona oral e broncodilatadores por un cadro de bronquitis aguda. Unha hora logo da administración da dose de prednisolona presentou mareo, malestar xeral, vómitos e urticaria sen relación con outros factores desencadenantes. No centro de saúde recibiu tratamento con metilprednisolona e antihistamínico intramuscular presentando aumento das lesións de urticaria e malestar xeral. Administrouse adrenalina intramuscular con resolución da clínica nunhas horas.

Resultados:
Realizáronse probas cutáneas a corticoides do grupo A positivas (prick positivo a prednisolona e prednisona e intradermorreacción positiva a hidrocortisona e metilprednisolona). Probas cutáneas a corticoides do grupo B (triamcinolona, parametasona, deflazacort e budesonida suspensión) e grupo C (dexametasona e betametasona) negativas.
