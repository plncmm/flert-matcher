Anamnesis
Varón de 54 anos de idade, fumador, en seguimiento por Urología por síntomas de tracto urinario inferior de longa evolución en tratamento con silodosina e diagnosticado mediante cistoscopia de neoplasia vesical de 1,5 cm a raíz dun episodio de hematuria. Tratado mediante resección transuretral de vejiga, con diagnóstico de carcinoma urotelial papilar de baixo grado que infiltra a lámina propia (T1G2).
Trala cirugía comeza tratamento con instilaciones endovesicales con bacilo de Calmettte-Guérin (BCG) durante 6 semanas, con boa tolerancia ás mesmas. Trala sétima dose de BCG comeza con febre, que persiste pese ao tratamento antibiótico con ciprofloxacino e posteriormente con cefuroxima, motivo polo cal acode a Urxencias. Refire picos febriles vespertinos de ata 39 oC asociados a astenia, perda de 5 kg, tos e disnea de esforzo. Non presenta síndrome miccional nin outra clínica acompañante.

Exploración física
Afebril, hemodinámicamente estable. Saturación de osíxeno ao 95% en repouso. Auscultación cardiopulmonar sen alteracións. Abdomen brando e depresible, non doloroso á palpación, sen signos de irritación peritoneal. Puñopercusión renal bilateral negativa. Tacto rectal: III/IV, adenomatosa. Non suxestivo de prostatitis.

Probas complementarias
• Hemograma e bioquímica en sangue sen alteracións significativas.
• Sistemático de ouriña: non aporta información relevante.
• Tinción de fluoresceína en ouriña (bacilos acedo-alcohol resistentes): negativo.
• Baciloscopia de esputo negativo.
• Radiografía de tórax: obsérvase afectación parenquimatosa bilateral e nodular que suxire unha diseminación de tuberculosis miliar como primeira posibilidade. Non se observan alteracións pleurales nin mediastínicas.

Diagnóstico
BCG-itis.

Tratamento
Iníciase tratamento antibiótico tuberculostático oral con rifampicina (600 mg/día), isoniazida (300 mg/día) e etambutol (500 mg/día).

Evolución
Decídese ingreso hospitalario do paciente para vixiar a evolución do cadro clínico. Durante o ingreso presenta síndrome miccional irritativo e episodios de sudoración nocturna sen febre termometrada. Ante a desaparición da febre e a boa evolución clínica decídese darlle a alta hospitalaria e a continuación co tratamento antibiótico tuberculostático de forma ambulatoria con rifampicina e isoniacida ata completar 6 meses de tratamento e etambutol ata completar 2 meses.
No seguimiento posterior na consulta ás 4 semanas do alta hospitalaria, o paciente non refire volver a presentar febre, aínda que ocasionalmente presenta lixeira febrícula e sudoración nocturna.
Para vixiar os posibles efectos secundarios do tratamento tuberculostático solicítanse controis analíticos xornais, sen atoparse deterioro da función hepática e presenza de fondo de ollo normal.
