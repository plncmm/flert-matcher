Varón de 45 anos, traballador en canteiras durante 23 anos, diagnosticado de silicosis complicada (FMP). Exfumador desde facía 10 anos de 15 paquetes/ano e tuberculosis pulmonar (TBP) no ano 2000 tratada correctamente con recidiva en 2003. precisara cursos frecuentes de esteroides nos 2 últimos anos. Acudiu ao Servizo de Urxencias por disnea e expectoración hemoptoica de 5 meses de evolución. Na exploración física presentaba febrícula (37,3oC). A auscultación pulmonar mostraba roncus e sibilantes bilaterales. Na analítica destacaban unha hemoglobina de 11,9 g/l; plaquetas: 515.000 / mm3; velocidade de sedimentación 79 mm/h e proteína C reactiva de 50 mg/l. A gasometría arterial mostraba insuficiencia respiratoria (pH de 7,45, presión arterial de osíxeno de 59 mm Hg e presión arterial de anhídrido carbónico de 35 mm Hg). Na radiografía de tórax observábase un patrón micronodular bilateral con conglomerados en ambos lóbulos superiores. A tomografía axial computerizada (TAC) revelou extensa afectación intersticial bilateral en relación con silicosis complicada con formación de grandes masas de fibrosis masiva progresiva (FMP), que presentaban cavitación no seu interior non presente en TAC de 9 meses antes, con formacións mamelonadas no seu interior a nivel de lóbulo superior dereito (LSD). Realizouse unha fibrobroncoscopia que non mostrou achados significativos e a citología do broncoaspirado non demostrou malignidad. No esputo, o cultivo de lowestein foi negativo e o cultivo para hongos positivo para Aspergillus fumigatus. Unha TAC mostrou que a lesión cavitada reduciuse de tamaño tras 7 meses de tratamento con voriconazol. O paciente nestes momentos atópase en proceso de valoración para trasplante pulmonar.


