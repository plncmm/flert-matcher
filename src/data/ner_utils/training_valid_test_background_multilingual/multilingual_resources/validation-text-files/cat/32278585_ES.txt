Es va presentar un home de 64 anys per síncope, sense antecedents rellevants. Les seves constants vitals es trobaven dins dels intervals normals. La temperatura en l'oïda era de 38 °C i la saturació d'oxigen era de 99% en aire ambiental. La radiografia toràcica va revelar densitats lineals lleus en els camps pulmonars esquerre mitjà i inferior. Les proves analítiques van mostrar un augment de la xifra de leucòcits (10,900 per ?L), alta concentració de lactat sèric (250 (O/L) i valors alts de proteïna C-reactiva (89 mg/dl). La resta de les proves hemàtiques van donar resultats normals. Es va detectar COVID-19 en una mostra de frotis faringi, mitjançant RT-PCR. A causa de l'empitjorament de les proves analítiques el dia 2 (xifra de leucòcits 15.270 per ?L; lactat sèric 341 O/L, proteïna C-reactiva sèrica 285 mg/dl), es va ingressar al pacient en una planta especialitzada. El dia 6, el pacient va presentar dispnea, disminució de la saturació d'oxigen i un augment addicional de la proteïna C-reactiva (336 mg/dl); la xifra de leucòcits era de 10.800 per ?L i la interleucina 6 era de 80 ng/L (valor normal < 6 ng/dl). El dia 7, una TAC toràcica sense contrast va mostrar la presència d'opacitats alveolars bilaterals, incloent opacitats de vidre esmerilat i consolidació, amb una distribució posterior prevalent, opacitats lineals, bàsicament perifèriques, vessament pleural bilateral lleu i linfoadenopatía mediastínica. Es va iniciar ventilació assistida. El pacient va rebre dues dosis de tocilizumab (8 mg/kg), a intervals de 12 hores, els dies 7 i 8. El dia 9, la proteïna C-reactiva va baixar a 96 mg/dl i la xifra de leucòcits a 2.360 per ?L. L'estat clínic del pacient va millorar progressivament i se li va retirar gradualment la respiració assistida. El dia 14, noves TAC toràciques van revelar una clara millora dels resultats radiològics, amb reducció de les opacitats alveolars, reducció de la densitat de les consolidacions, amb evidència d'algunes opacitats de vidre esmerilat, opacitats reticulars perifèriques, i reducció del vessament pleural i de la linfoadenopatía mediastínica.