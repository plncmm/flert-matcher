Nen que als dos anys va presentar de manera immediata després d'ingerir un tros petit de fuet (Espetec, casa Tarradellas), edema labial intens d'hores de durada i en dues ocasions, urticària lleu després de contacte. Als 3 anys episodi similar després de la ingestió de pernil (manipulat amb guants utilitzats amb altres embotits).
Estudi alergológico (3 anys i 3 mesos): Prick test: Histamina: 8x6mm. Penicillium notatum 13x8mm Prick prick: Fuet (pell) 9x6mm. Fuet (sense pell) (-). Provocació negativa amb fuet sense pell.

Provocació positiva (6 mesos després) per contacte en mucosa labial amb fuet (amb pell), amb aparició d'eritema i petits habones. Provocació oral amb fuet (amb pell) positiva, després d'ingerir 15 grams, presentant injecció conjuntival bilateral, més en ull esquerre, amb llagrimeig.

El fabricant confirma la utilització del Penicillium nalgiovense en l'embolcall del fuet, identificant-se el gènere del fong de l'embolcall per anàlisi genètica com Penicillium sp. Mitjançant SDS-PAGE immunoblotting es detecta, tant en Penicillium sp. (procedent de la pell del fuet) com en Penicillium notatum, alta fixació de IgE en una banda d'aproximadament 17-18 kDa; una altra de menor intensitat de 31/30 kDa i fixació en altes masses moleculars en Penicillium sp.

Destaquem aquest cas per la seva precocitat. Es demostra al·lèrgia alimentària i de contacte al Penicillium present en l'embolcall del fuet, i es detecta una banda fixadora de IgE de massa molecular (18 kDa) similar a l'observada en altres casos publicats. Es recomana al pacient evitar els aliments que contenen fongs.