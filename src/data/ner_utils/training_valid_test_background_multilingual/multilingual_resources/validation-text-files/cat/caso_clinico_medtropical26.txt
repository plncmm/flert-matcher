Home de 34 anys d'edat, natural de l'Argentina sense al·lèrgies medicamentoses conegudes, que només refereix ocasionalment episodis de rinoconjuntivitis desencadenats per alergenos ambientals. No pren cap medicació en l'actualitat. Acudeix a consulta (abril 2004) per a consell per viatge de turisme no organitzat al sud d'Àsia, de 180 dies de durada. Viatjarà el mes de juny i s'allotjarà en hotels, pensions i cases particulars. Realitzarà un recorregut tant per zones urbanes com rurals, de països com: Tailàndia, Vietnam, Laos, Cambodja, Malàisia i Indonèsia, incloent estada en la selva que pot ser de dues o tres setmanes, té intencions de passar les dues últimes setmanes a Austràlia per a visitar un amic. En la seva història epidemiològica destaquen viatges al Marroc, Egipte, l'Índia i Nepal. En l'actualitat està correctament vacunat contra tètanus, diftèria, febre tifoidal, hepatitis A+B, pòlio, ràbia.
Per la zona geogràfica que recorrerà aquest viatger així com per la mena de viatge: no organitzat, de llarga durada i amb estades prolongades en zones rurals, considerem molt important a més dels consells donats en la consulta -higiene d'aigua i aliments, mesures de barrera per a evitar les picades d'insectes, risc de malalties de transmissió sexual etc.- vacunar contra l'Encefalitis japonesa.