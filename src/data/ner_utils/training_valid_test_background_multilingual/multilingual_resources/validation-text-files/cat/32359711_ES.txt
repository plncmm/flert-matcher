Un home de 53 anys de Wenzhou (Zhejiang, la Xina) va ingressar en el Primer Hospital Associat de la facultat de medicina de Wenzhou l'1 de febrer de 2020, amb febre, mareig, tos i expectoració de 9 dies d'evolució. En la consulta inicial la seva temperatura era de 38,6 °C. Les proves analítiques van mostrar una concentració de proteïna C-reactiva de 70,5 mg/L (interval normal: 0,00 - 10,00 mg/L). L'hemograma complet va mostrar una xifra elevada de leucòcits (14,9 x 109/L [interval normal, 3,5-9,5 x 109/L]), neutròfils (14,2 x 109/L [1,8-6,3 x 109/L]) i monòcits (0,42 x 109/L [0,1-0,6 x 109/L]). El valor de dímer D era de 0,68 mg/L (0,00-0,5 mg/L) i la xifra de trombòcits era 163 x 109/L, mentre que la xifra de limfòcits era baixa (0,25; interval normal: 1,0-3,2 x 109/L). Una TAC toràcica va mostrar múltiples opacitats de vidre esmerilat amb consolidació i afectació pulmonar bilateral. Es va diagnosticar al pacient de malaltia per coronavirus 2019 (COVID-19) a partir de l'anàlisi mitjançant RT-PCR de mostres d'esput. El pacient va presentar complicacions, com a xoc sèptic, insuficiència multiorgànica, síndrome de dificultat respiratòria aguda, trombocitopenia, lesió renal aguda i infeccions associades a la sonda. El pacient es va tractar amb antibacterians, antivírics i corticoesteroides, ventilació mecànica i oxigenació per membrana extracorporal. Durant l'hospitalització, es va presentar isquèmia perifèrica en els dits de la mà i del peu drets, que va evolucionar a gangrena. A partir del 29 de febrer, les gemmes dels dits de la mà dreta van començar a mostrar una lleugera cianosi; el 7 de març, la cianosi continuava progressant, amb una delimitació clara. A partir del 10 de març, el pacient va començar a presentar manifestacions gangrenoses negres en les gemmes dels dits.