Pacient de tres anys d'edat que, després d'ingesta de formatges curats de cabra i ovella, presenta pruïja oral i habones facials. Ocasionalment, després d'ingerir llet i formatge de vaca, sorgeixen estridor i disfonia. També va tenir símptomes després de menjar altres aliments contenint proteïnes làcties (snacks de blat de moro, salsitxes).
Es va quantificar la IgE específica sèrica per a caseïna de llet de vaca (3,60 kU/L), i per a llet de cabra (42,3 kU/L) i ovella (51,7 kU/L). Prick-prick positiu amb formatge de cabra (10x6 mm) i ovella (11x6 mm), i negatiu per a llet de vaca. SDS-PAGE Immunotransferència: fixació de IgE més intensa en els extractes de llet de cabra i ovella que en la llet de vaca (en bandes en probable correspondència amb caseïnes). Immunotransferència-inhibició: els extractes de llet d'ovella i cabra són capaces d'inhibir completament la fixació de IgE sobre l'extracte de llet de vaca.

Conclusions:
Comentaris. Estaríem davant un cas de sensibilització primària a llet de cabra i ovella. La pacient tolera llet de vaca a causa del seu consum habitual, però ocasionalment té reaccions, per l'existència d'una important reactivitat creuada amb proteïnes de les llets de cabra i ovella.